rje btsun thams cad mkhyen pa'i bshes gnyen shAkya rgyal mtshan dpal bzang po'i zhal snga nas kyi rnam par thar pa ngo mtshar dad pa'i rol mtsho zhes bya ba bzhugaso//

na mo gu ra we/don gyi slad du mtshan nas smos te rje btsun thams cad mkhyen pa'i bshes gnyen shAkya rgyal mtshan dpal bzang po'i zhal snga nas kyi rnam par thar pa ngo mtshar
dad pa'i rol mtsho zhes bya ba/shAkya'i bstan pa nor bu'i bsil yab ni//bshad bsgrub rgyal mtshan rtse la bzhugs gsol te//dpal ldan phrin las bzang pos nyer mtshon pa//bsngags
'os ded dpon dam pa phyag gi gnas//rgyal ba gnyis pa'i yon tan mkha' 'dra ba//ma lus brjod pa'i nus pa ma mchis kyang//zhabs zung ring du bsten pa'i dad pa yis//deng
'dir cung zad brjod la spro ba skyes//zhes mchod par brjod cing rtsom par dam bca' ba sngon du btang nas/ don gnyis kyis bshad par bya ste/ 1kun la thun mong du grags
pa phyi'i rnam thar dang/ 2thun mong ma yin pa gsang ba'i rnam par thar pa'o//1kun la thun mong du grags pa phyi'i rnam thar/dang po la gnyis te/ 1.1sngon byung ba sku
tshe snga ma'i lo rgyus mdor

bsdus pa dang/ 1.2sku tshe 'di'i rnam par thar pa rgyas par bshad pa'o//1.1sngon byung ba sku tshe snga ma'i lo rgyus mdor bsdus pa/dang po la gsum ste/ 1.1.1grub chen mtsho
skyes kyis lung bstan mdzad pa'i tshul dang/ 1.1.2grub chen gzhan gyis lung bstan pa'i tshul dang/ 1.1.3de gnyis ka mi 'gal ba'i rgyu mtshan no//1.1.1grub chen mtsho skyes
kyis lung bstan mdzad pa'i tshul/dang po ni/ sngon bod kyi lha btsan po khri srong sde'u btsan gyi dus su/ sprul pa'i lo tstsha ba chen po rma A tsarya rin chen mchog
ces bya ba sad mi mi bdun gyi nang nas lta ba mchog tu gyur par grags pa/ de'i rigs ni rus chen rma zhes bya ba'o//yul ni dbu ru byang phyogs 'phan yul gyi sa'i thig le
rma btso zhes bya ba'o//des bsgrub pa rtse gcig tu mdzad pa'i dgon pa ni rdzong phu zhes bya ba'o//slob dpon des byang chub sems dpa' zhi ba 'tsho'i drung du rab tu byung
zhing bsnyen par rdzogs/ lta ba klu sgrub kyi lugs phyin ci ma log par thugs su chud/ rgya nag mkhan po'i lugs kyi lta ba sun phyung/ gsang sngags kyi bstan bcos du ma mdzad/
grub chen mtsho skyes kyi drung du/ dbang dang gdams pa khyad par can gsan

zhing nyams su blangs pa las grub pa brnyes shing rig pa 'dzin pa'i sa la bzhugs so//de'i tshe slob dpon des lung bstan par mdzad pa ni/ ji skad du/ dgongs 'dus lasrin chen
mchog khyod tshe rabs legs smon mthus//ding sang 'di tshul ma 'ongs snyigs ma sogs//rgyud nas brgyud mar snying rjes lus len pa//rgyal ba'i lus can gangs can 'gro ba rnams//rnam
pa du mas skyong zhing 'byung ba yang//dus tshigs drug cu khar la bab pa'i tshe//rong ston chos kyi 'byung gnas zhes byar grags//'gro ba'i don mdzad rgyal ba'i bstan
pa 'dzin//gtsug lag rten gso dgongs pa mkha' ltar khyab//rmad du byung ba'i bshes gnyen dam pa'o//zhes gsungs so//de'i 'phros gong ma der/ lo tstsha ba chen po bai ro
tsA na sa skya paNDi tar lung bstan no//don 'di nyid la yid ches pa'i rgyu mtshan gzhan yang du ma mthong ste/ kho bo cag gi rje btsun dam pa 'di ni slob dpon des mdzad
pa'i bstan bcos gsang ba snying po la ches shin tu thugs ches par mdzad/ slob dpon de'i mkhan po zhi ba mtsho'i zhabs la thugs legs par dad/ slob dpon des phrin las bskyangs
pa'i gtsug lag khang dang dgon pa'i sa phyogs de nyid du/ smon lam gyi dbang gis dge 'dun gyi sde chen po btsugsgtsugs nas phrin las skyong bar mdzad do//1.1.2grub chen
gzhan gyis lung bstan pa'i tshul/gnyis pa ni/ rtsod pa thams cad dang bral ba'i mkhas pa chen po kA ma la shi la mtshan nyi ma ltar grags pa de/ lha khri srong lde btsan
gyis bod yul du spyan drangs/ lta ba ngan pa sun phyung/ dbu ma'i bstan bcos

mang du mdzad/ phyis 'phags yul du gshegs pa'i lam khar grub chen dam pa rgya gar dang mjal/ dus der srin po'i ro chen po zhig gis lam po che bcad nas/ ro de la res 'ga' 'byung
po dag zhugs nas phyogs kyi 'gron po rnams la nye bar 'tshe bar gzigs nas/ slob dpon des ro la grong 'jug mdzad nas thag ring por skyel ba la gshegs so//de'i shul du
slob dpon de'i sku lus shin tu mdzes shing yid du 'ong bar gzigs nas sku lus de la/ dam pa rgya gar gyis zhugs nas rang gi lus mi mdzes pa de shul du bzhag go//slob dpon
phyir 'khor ba na/ rang gi sku lus gzhan gyis khyer bar gzigs nas rje btsun dam pa rgya gar gyi sku lus de nyid la zhugs so//de'i phyir bod yul du byon pa'i rje btsun dam
pa rgya gar zhes mtshan nyi ma ltar grags pa de nyid kyi thugs rnam par mi rtog pa'i ye shes kyi ngo bo ni mkhas pa'i dbang po kA ma la shi la yin no//grub chen mkhas pa'i
dbang po de nyid smon lam gyi dbang gis sems can gyi don du skye ba bzhes pa ni/ kho bo cag gi rje btsun dam pa 'di nyid yin te/ grub chen nyag bre se bos/ sngon dang
phyi ma'i gnas mang po mkhyen nas/ gangs can gyi skyes bu dam pa mang po lung bstan pa'i yig tshang las/gzhan yang skyes mchog dam pa'i sprul pa ni//rnal 'byor mi 'gyur
shAkya'i mtshan can de//yul ni mdo khams shar gyi phyogs yin te//'gro don bod yul matil du legs par mdzad//ces gsungs pa dang/ bdag nyid chen po 'dis grub chen mus pa nam
mkha'i

rnal 'byor gyi drung du/ zhi byed gsan pa la gshegs pa'i tshe/ grub chen gyi zhal nas/ de ring 'o skol gyi 'dir rje btsun dam pa rgya gar gyi sprul pa zhig 'byon pa'i mtshan
ma byung bas dge ba'i bshes gnyen rnam rnal 'byor pa'i cha lugs can su byung na bkur sti dang zhe sa legs par byed dgos zhes gsung/ de'i nyin bdag nyid chen po chos gsan
pa la 'byon gin yod do ces pa'i pho nya bas phebs so//des dus kyi pho nya ba de yang sems dpa' chen po mus pa dkon mchog rgyal mtshan yin no//yang bdag nyid chen pos/ la
stod ding rir bla ma blo gros rgya mtsho'i drung du/ rje btsun dam pa rgya gar gyi zhal gdams ma luslu pa gsan pa la phebs pa'i tshe/ bla ma de'i mtshan lam du dam pa kun
dga' yin zer ba'i dge ba'i bshes gnyen lang tsho dar yol gcig byon nas/ khyed la pha dam pa sangs rgyas kyi chos rnams zhu ba yin zer/ de la nyid rang mkhas byas pas/
sngar mkhas kyang bar du skye ba gzhan len dgos pa byung ba yin zhes zer/ de'i phyi nyin bdag nyid chen pos phebs so//de la brten nas rje btsun dam pa sangs rgyas kyi sku'i
skye ba yin par kun la grags so//don 'di la yid ches pa'i rgyu mtshan gzhan yang mang du snang ste/ spyir dbu ma rang rgyud kyi bstan bcos dang/ khyad par kA ma la zhi
la'i gsung rab la lta ba'i rgyab rten mdzad/ bsgom pa nyams su len pa'i rim pa yang bsgom rim thog mtha' bar gsum gyi lugs dang 'thun par thugs nyams su bzhes shing gzhan
la 'doms par mdzad/ de gsum gyi rnam bshad rgyas pa mdzad pa po sngon ma byung yang/ rje 'di nyid kyis mdzad cing/ de lta bu'i rnam bshad ngo mtshar can de ni/ rje nyid
kyis mdzad pa'i gsung rab rnams kyi nang nas khyad par du 'phags pa cig yin no//yang rje btsun dam pa rgya gar gyi gsung rab la thugs shin tu dad cing de'i gsung rab sna
gcig tsam bzhugs pa'i dge ba'i bshes gnyen pa dag gang na snang yang de la khengs dregs mi

mdzad par gsan cing len par mdzad do//1.1.3de gnyis ka mi 'gal ba'i rgyu mtshan/gsum pa ni/ bdag nyid chen po 'di'i sngon gyi lo rgyus mi 'dra ba gsum byung yang 'gal ba ma
yin te/ kA ma la zhi la dang/ rje btsun dam pa rgya gar thugs rgyud gcig pa'i tshul ni dam pa sangs rgyas kyi rnam par thar pa las 'byung la/ lo tstsha ba rin chen mchog
dang/ kA ma la zhi la dus mnyam du byon kyang sprul pas 'gro don so sor mdzad pa la 'gal ba med do//de dag la 'di skad ces bya ste/mkhas pa'i dbang po padma'i ngang tshul
dang//grub pa'i dbang phyug rje btsun rgya gar zhabs//sprul pa'i lo tsa rin chen mchog gsum po//bdag nyid chen po'i sngon gyi lo rgyus yin//ces sbyar ba yin no//1.2sku
tshe 'di'i rnam par thar pa rgyas par bshad pa/gnyis pa la/ sku skye ba ji ltar bzhes pa'i tshul/ de nas sangs rgyas kyi bstan pa la ji ltar zhugs pa'i tshul/ zhugs nas dge
ba'i bshes gnyen ji ltar bsten pa'i tshul/ de ltar bsten pas mkhas btsun bzang gsum gyi yon tan ji ltar brnyes pa'i tshul/ brnyes nas mkhas pa'i bya ba gsum gyis rgyal
ba'i bstan pa la bgyi ba mdzad pa'i tshul lo//1.2.1sku skye ba ji ltar bzhes pa'i tshul/dang po ni/ngang pa'i sde dpon pad mtsho dang//nyin mor byed pa mkha' la bzhin//snying
rje'i bdag nyid can rnams kyang//mtho dang gtsang ba'i rigs su 'khrungs//ces bya ba 'di la bdag nyid chen po 'di'i 'khrungs yul ni/ sprul pa'i lo tstsha ba bai ro tsa
nas dus yun ring por bzhugs shing byin gyis brlabs pa'i sa/ shar rgyal mo dngul chu'i 'gram gyi yul ljongs dge mtshan dang ldan pa zhig go//rigs ni rus chen sgwa zhes
pa'o//yab ni bonthon theg pa rim pa dgu la mkhas par sbyangs shing rdzu 'phrul ston nus pa/ ge god rgyal po zhes pa'o//yum ni byang chub kyi sems thugs rgyud la 'khrungs
pa rgya gar sman zhes pa'o//me pho rta'i lo la ltas khyad par can dang bcas te

yum gyi lhums su zhugs shing/ me mo lug gi lo la ngo mtshar ba'i dge mtshan du ma dang bcas te 'khrungs pas kun ngo mtshar bar gyur nas mched gsum yod kyang bla mar 'os pa
ni/ bar pa 'di'o zhes zer zhing/ yab kyi chos lugs la mkhas par len du bcug ste/ mtshan shes rab 'od zer zhes bya bar btags so//sngon nas bla ma chen po'i rigs rgyud yin
pas/ yul ljongs de'i skye bo kun gyis phyag byed cing bla mar 'khur la/ lugs de la brten pa'i 'chad rtsod rtsom gsum gyi bya ba yang mang du mdzad do//1.2.2sangs rgyas kyi
bstan pa la ji ltar zhugs pa'i tshul/gnyis pa ni/ de nas dgung lo bcwa brgyad bzhes pa'i tshe/ 'khor ba mtha' dag dug gi rgya mtsho chen po lta bur gzigs te/ mtha' yas
pa'i sems can gyi don du thams cad mkhyen pa'i go 'phang la dmigs pa'i thugs khyad par 'khrungs nas/ dpal gsang phu ne'u thog gi chos grwa chen por phyag phebs so//de'i tshe
gling stod kyi gdan sa ba sems dpa' chen po rin chen rnam rgyal gyi drung du/ byang sa nas gsungs pa'i cho gas byang chub sems dpa'i tshul khrims yang dag par bzung zhing/
mkhas pa'i dbang po rkong ston blo gros dbang phyug gi drung du/ mngon par rtogs pa'i rgyan 'grel pa dang bcas pa dang/ tshad ma rnam par nges pa dang/ rigs pa'i thigs
pa sogs gsung rab mang du gsan cing/ shin tu mkhas par gyur nas/ dgung lo nyi shu rtsa gnyis pa'i tshe tshad ma rnam par nges pa'i TI ka mdzad cing/ dus de nyid nas bzung
slob ma shes rab can mang po la bshad nyan gyi dbu gtsugs te/ slob dpon rong ston zhes snyan pa'i grags pas sa'i steng ma lus par khyab par mdzad pa yin no//de'i tshe
'phan yul mthong smon gyi gtsug lag khang du/ dpal gro sa'i mkhan po chen po mkhas btsun kun dga' rgyal pos rab tu byung ba dang

bsnyen par rdzogs pa'i mkhan po mdzad/ dmar ston thams cad mkhyen pas las kyi slob dpon mdzad/ 'dul ba 'dzin pa chen po yon tan 'od bzangs pas gsang ste ston pa mdzad/ gzhan
yang dad pa'i dge 'dun bcu'i dbus su bsnyen par rdzogs pa mdzad cing/ tshigs snga ma rnams kyang gnas dang dus de nyid du rdzogs par mdzad do//mtshan shAkya rgyal mtshan
dpal bzang po bya bar gsol lo//de dag la 'di skad ces/brtse chen khyed kyis byang sems kyi//sdom pa thog mar legs mnos nas//de nas legs gsungs 'dul ba la//zhugs shing rdzogs
la phyag 'tshal lo//1.2.3dge ba'i bshes gnyen ji ltar bsten pa'i tshul/gsum pa dge ba'i bshes gnyen ji ltar bsten pa'i tshul ni/ 'di skad ces/khyed kyis mkhas shing
grub pa yi//dge ba'i bshes la bsnyen byas nas//rig pa'i gnas rnams ma lus pa//mngon sum mdzad la phyag 'tshal lo//ces bya ba 'di la de yang/ bdag nyid chen po 'di thog mar
gling stod gdan sa ba mkhas btsun rin chen rnam rgyal la byang chub sems dpa'i sa dang/ rngog lo nas brgyud pa'i rgyal sras 'jug ngogs la sogs pa rgya chen spyod pa'i
phyogs kyi chos mang du gsan/ rkong ston blo gros dbang phyug pa'i drung du/ rngog lo brgyud pa'i phar tshad bsdus gsum la mkhas par sbyangs shing/ dbu ma rang rgyud kyi
bshad srol rngog lo nas brgyud pa mang du gsan/ skyor mo lung gi mkhen dka' bzhi pa'i drung du/ 'dul ba lung bde bzhi/ so sor thar pa gnyis dang bcas pa mdo rtsa ba rgya
cher 'grel dang bcas pa bya 'dul ba 'dzin pa chen po'i bshad srol bzhin du gsan cing/ 'phan yul gro sa'i mkhas pa chen po dmar ston gyi drung du/ 'dul ba'i mdo lung dang
bcas pa'i bshad pa thag ma ka chen gyi bshad srol bzhin du gsan cing

chos mngon pa'i mdzod 'grel pa 'grel bshad dang bcas pa/ mchims pa'i bshad srol ltar ne'u paN chen las brgyud pa rnams rgyas par gsan/ thang sag gi chos grwar sprul sku gzhon
nu rgyal mtshan gyi drung du/ rtsa 'jug bzhi gsum 'grel pa dang bcas pa'i bshad pa pa tsab lo tsa ba'i bshad srol ji lta ba bzhin du lan du mar gsan/ slob dpon mkhas pa
lo pa shAkya rin chen zhes bya ba'i drung du/ chos mngon pa kun las btus pa 'grel pa dang bcas pa gsan cing mkhas par mdzad do//de nas mkhas pa chen po 'di/ mdo smad pa'i
grwa pa rnams kyis spyan drang nas rje phag mo gru pa'i gdan sa thel na bshad nyan mdzad kyin yod pa'i tshe/ bdag nyid chen po 'di dgung lo nyi shu rtsa bdun lon pa/ chu
mo bya'i lo yin la/ de'i tshe pho brang chen po sne gdong du dzong ji rgyal mtshan bzang pos gdan sa chen po dpal ldan sa skya nas mkhas pa chen po g.yag phrug sangs rgyas
dpal spyan drangs nas chos kyi 'khor lo rgya chen po skor bar yod do// zhes bya ba'i gtam gsan ma thag tu/ rje btsun chen po 'di nyid kyi sku'i ba spu rang dbang med
par g.yos/ thugs la dga' ba dang bde ba'i nyams dpag tu med pa shar/ ngag tu a la la ho zhes bya ba la sogs pa'i gsung nyams dpag tu med pa dang bcas te/ de ma thag tu zhal
mjal ba la rings par mdzad nas byon pas/ yar lung bya sa'i gtsug lag khang du zhal mjal lo//de'i tshe sangs rgyas rnams la lhag par byas// de la dge ba'i rtsa ba bskrun//
ces dang/ yum 'di gang gi rna lam du grags par gyur pa de sngon gyi rgyal ba la bya ba byas pa'o// ces pa'i skabs dang 'grig pas/ dpon slob gnyis ka thugs shin tu dgyes
shing sku skye ba dpag tu med pa'i bshes gnyen yin

par nges pa'i dgongs pa thugs rgyud la 'khrungs so//e ma rgyal ba gnyis pa yi//gtsug tor rgyal mtshan mthon po la//zhabs rdul pad phreng ngal bso ba'i//zhabs de rgyal ba nyid
kyi yin//yang na khyod kyi spyi gtsug gi//bdud rtsi'i chu gter mdzes byed pa'i//yid 'ong padma'i phreng ba de//thub pa'i zhabs skyes las gzhan su//de nas bdag nyid chen
po 'dis mkhas grub dam pa de nyid la spyir bde bar gshegs pa'i gsung rab mtha' yas dang/ khyad par du yum shes rab kyi pha rol tu phyin pa rgyas 'bring bsdus pa drug/ dgongs
'grel gyi bstan bcos du ma dang bcas pa dang/ tshad ma'i mdo kun las btus pa dang/ 'grel pa 'grel bshad dang bcas pa rgyas pa'i bstan bcos tshad ma rnam 'grel 'grel
bshad dang bcas pa/ gtan tshigs thigs pa dang/ rtsod rigs rnams rje btsun 'jam pa'i dbyangs kyi ngo bo sa skya paNDita nas legs par brgyud pa'i bshad srol rnams gsan cing/
tshad ma rigs pa'i gter 'grel pa dang bcas pa legs par gsan nas don de nyid la gzhan gyis dbrog par mi nus pa'i spobs pa brtan po brnyes par gyur to//dus der gdan sa chen
po sa skyar phebs nas/ rin po che pa'i slob ma mkhas par grags pa thams cad kyis kyang bdag nyid chen po'i zhabs rdul spyi bor blangs te/ rgyal tshab dam par mnga' gsol
ba yin no//skabs de nyid du bzhi thog pa kun dga' rin chen ta dben blo gros rgyal mtshan dpal bzang po// bdag chen grags pa blo gros rnams kyi drung du/ rje btsun gong
ma lnga'i gsung rab man ngag dang bcas pa ma lus par gsan cing/ skabs gzhan zhig tu/ theg chen chos kyi rgyal po'i drung du/ rtsa ba'i rgyud

brtag pa gnyis pa/ gsung ngag rin po che lam 'bras bu dang bcas pa gsan/ chos kyi rje bla ma dam pa'i sras kyi thu bo yar lung pa seng ge rgyal mtshan gyi drung du/ rgyud gsum
gyi bshad pa rgyas par gsan/ yang gangs can gyi mkhas pa chen po lo tstsha ba skyabs mchog dpal bzang po dang/ lo chen grags pa rgya mtshan pa gnyis kyi drung du/ rigs
pa'i gnas du ma dang/ mdo sngags kyi gsung rab mang po la sgro 'dogs legs par bcad/ kun mkhyen sher 'od kyi drung du/ lung dang gdams pa khyad par can mang du gsan/ snyan
ngags pa chen po 'jam dbyangs kha che'i drung du/ tshig rgyan gyi bstan bcos me long 'grel pa dang bcas pa dang/ mngon brjod dang sdeb sbyor gyi bstan bcos rnams gsan/
rgya gar shar phyogs kyi paN chen nags kyi rin chen gyi drung du/ sgra'i bstan bcos ka lA pa dang/ byings dang nyer bsgyur gyi mdo rnams gsan/ gzhan yang bcom ldan 'das
'khor lo sdom pa la sogs pa'i zab pa dang rgya che ba'i chos mang du gsan no//karma pa dkon mchog gzhon nu'i drung du/ rje btsun byams pa'i chos lnga la sogs pa mang du gsan
no//tshal min pa bsod nams bzang po'i drung du/ bcom ldan 'das dus kyi 'khor lo'i rgyud 'grel sbyor ba yan lag drug pa dang bcas pa gsan no//thang po che pa nyi ma rgyal
mtshan gyi drung du/ gsang ba 'dus pa'i rgyud 'grel chen sgron gsal dang bcas pa/ yo ga de nyid bsdus pa dang/ rdo rje 'byung ba sogs kyi bshad pa rgyas par gsan cing/
gzhan yang rdo rje phreng ba la sogs pa'i dbang bka' bsam gyis mi khyab par gsan no//chos lung tshogs pa'i mkhan chen rin rgyal ba dang/ dge 'dun rgang pa'i mkhan po dgra

bcom pa yon tan blo gros kyi drung du/ dbang dang gdams pa mang du gsan/ snar thang mkhan po grub pa shes rab kyi drung du/ 'dul ba me tog phreng rgyud dang/ bka' gdams kyi
chos skor mang du gsan/ gzhan yang bla ma so so'i drung du/ dbang dang gdams pa dang/ phyag len phren tshegs kyis mtha' brten pa gsan pa ni shin tu mang ste/ rgyas par gsan
yig sogs las shes par bya'o//de ngag la 'di skad ces/bshes gnyen mkhas pa'i zhabs sen dmar 'od can//bla chen khyod kyi con pan la 'char ba//yongs 'dzin de dag nyin mor
byed pa 'am//khyod gtsug ya mtshan shar gyi ri bo'am ci//slob dpon mkhas pa'i chos kyi rgya mtsho las//rnam dpyod hub kyis legs bshad kun bsdud pa//blo gros mig stong ldan
pa'i slob ma kun//nyid rang gcig pu'i bdud rtsis gsol bar nges//1.2.4mkhas btsun bzang gsum gyi yon tan ji ltar brnyes pa'i tshul/de la brten nas mkhas btsun bzang gsum
gyi yon tan ji ltar brnyes pa'i tshul ni/mkhas btsun bzang po'i nyi ma cher gsal ba//dad brtson rnam dpyod yangs pa'i khrir blangs nas//nam yangs grags pa'i khri la 'dren
mkhas pas//gangs can nyin mor mdzad la phyag 'tshal lo//'di la don gsum ste/ 1.2.4.1mkhas pa dang/ 1.2.4.2btsun pa dang/ 1.2.4.3bzang pa'i yon tan ji ltar brnyes pa'o//1.2.4.1mkhas
pa'i yon tan ji ltar brnyes pa/dang po la/ 1.2.4.1.1tshig la mkhas pa dang/ 1.2.4.1.2don la mkhas pa'o//1.2.4.1.1tshig la mkhas pa/dang po ni/ bshes gnyen
mkhas pa'i dbang po de dag gi drung du/ mang du gsan pa rgya mtsho'i pha rol tu son cing/ gang dang gang gsan pa de thams cad kyi tshig gi cha dang 'dzin pa dang/ bar du
'chang ba dang/ tha mar kun chub par mdzad pa la/ brtson pa rab kyi mthar

phyin par gyur pa ni bdag nyid chen po 'di lta bu gzhan la med pa yin te/ bdag nyid chen po 'dis ni/ rnyed pa dang/ bkur sti dang/ bza' ba dang/ bgo ba dang/ gnyid dang/ rmugs
pa la sogs pa'i ro myang bar mi mdzad cing/ 'jig rten chos brgyad kyi rnam par rtog pa gang yang mngon du mi mdzad par tshad ldan gyi gzhung lugs rnams kho na la tshig
byang kyang ma 'khrul bar sbyangs pa mthar phyin par mdzad pa'i phyir ro//de'i rgyu mtshan gyis dgung lo brgyad cu rtsa gsum gyi mthar son pa'i tshe yang/ gzhung lugs chen
po shin tu chen po dag gi tshig phyed kyang ma 'khrul ba thugs nas gsungs pa la thogs par med par mngon sum gyis grub pa yin no//gzhung lugs gang dang gang 'chad kyang//de
yi tshig la sbyangs snyam byed//skabs 'gar don las tshig rnyed pa//khyed las gzhan pa sngon ma byung//1.2.4.1.2don la mkhas pa/gnyis pa don la mkhas pa ni/ spyir mkhas
pa zhes bya ba'i grangs su 'gro ba la/ gzhung lugs gang dang gang yin pa de'i don phyin ci ma log par khong du chud nas de'i dbang du byas pa'i mdo rgyas kyi bstan bcos
rtsom shes pa la bya ba yin la/ de'i tshul yang bdag nyid chen po//'di lta bu gzhan la med pa yin te/ 'dis ni phal cher tshig thugs su chud ma thag tu don mkhyen cing/
don ma mkhyen pa de srid du tshig tsam gyis chog par 'dzin pa ni 'di la mi mnga' ba'i phyir ro//de'i rgyu mtshan gyis gzhung lugs gang dang gang gsungs pa na de dang de'i
snying po'i don ni 'di yin no zhes 'chad pa la/ 'di dang mtshungs pa gzhan med pa mngon sum gyis grub cing/ 'chad rtsod rtsom gsum gyi mdzad pa gang mdzad pa gang

mdzad kyang tshig la ma 'chel bar don kho na gtso bor mdzad pa yin no//mdor na/ sgra dang/ tshad ma'i bstan bcos dang/ theg pa che chung gi mdo dang/ dgongs 'grel gyi bstan
bcos mtha' dag dang// rgyud sde gong ma gnyis kyi dbang du byas pa'i bka' dang/ bstan bcos bod yul du 'gyur ba ji snyed pa de dag las bdag nyid chen po 'dis thugs su ma
chud pa ni ci yang med do//de la 'di skad ces/khyod kyi mkhas pa'i yon tan ni//nam yang sba?spa bar mi nus par//'chad rtsod rtsom pa'i khrir 'khod nas//gangs can bstan pa'i
mkha' la shar//1.2.4.2btsun pa'i yon tan ji ltar brnyes pa/gnyis pa ni/ spyir bdag nyid chen po 'di sngon skye ba dpag tu med pa'i goms pa'i shugs kyis sgo gsum gyi kha
na ma tho ba ci yang mi mdzad cing/ dad cing gus pa rnams lta zhog/ mi dad par rlom pa de dag gis kyang bdag nyid chen po 'dis kha na ma tho ba 'di lta bu zhig mdzad do//
zhes mthong ba dang/ thos pa dang/ dogs pa'i yul du gyur pa nam yang yod pa ma yin no//khyad par rab tu byung zhing bsnyen par rdzogs pas/ legs par gsungs pa'i 'dul ba
dang 'gal ba'i nyes pa phra mos ma gos shing/ gzhan rab tu byung ba grangs las 'das pa dang/ bsnyen par rdzogs pa'i dge slong stong phrag gcig tu nye ba'i mkhan po mdzad
do//yang byang chub kyi thugs gnyis sku skye ba mang por goms pa'i shugs kyis rang bcas su mnga' zhing/ khyad par lugs gnyis la brten pa'i tshul khrims kyi sdom pa bla ma
so so'i drung du mnos nas/ skad cig kyang nyams pa mi mnga' ba yin te/ mtha' yas pa'i sems can gyi don du dgongs nas bstan pa rin po che'i bya ba 'ba'

zhig mdzad pa ma gtogs mdzad pa gzhan ci yang mi snang ba'i phyir dang/ dngos 'dzin gyi 'khrul pa gting nas zhig pas 'jig rten chos brgyad kyi rnam par rtog pa rang sar grol
nas/ 'jig rten gyi chos lugs gang la yang spang blang dang/ dgag bsgrub dang/ 'di yin dang 'di min gyi mtshan 'dzin gtad thub pa gang yang med pa byis pa gzhon nu'i spyod
pa lta bu rtag tu mdzad pa'i phyir ro//de lta mod kyi gsung rab kyi don la dpyod pa dang/ dgag bsgrub mdzad pa'i tshe ches shin tu sgrin por mdzad cing bstan pa 'ba' zhig
lhag par dgongs so//yang gsang sngags bla na med pa'i dam tshig dang sdom pa legs par mnos nas/ rtsa ba dang yan lag gnyis pas cung zad kyang ma gos shing/ dgyes pa rdo
rje dang/ 'khor lo sdom pa'i thun bzhi'i rnal 'byor las zhag gcig kyang g.yel bar mi mdzad do//de dag la 'di skad ces/khyod kyi btsun pa'i yon tan 'od dkar can//tshul
'chos nag po'i sprin gyis ma bsgribs par//rang byung goms pa'i shugs stabs drang po yis//tshul khrims rnam gsum yangs pa'i mkha' la shar//1.2.4.3bzang po'i yon tan ji ltar
brnyes pa/gsum pa bzang po'i yon tan ji ltar brnyes pa ni/thugs rje chen pos rtag par rgyud phyug cing//mtshan mar 'dzin pa'i 'ching ba las grol nas//bstan la dgongs pa'i
lhag bsam mthon po can//sa thob sems dpa' che la phyag 'tshal lo//de yang/ bdag nyid chen po 'di ni/ mtshan mo zhi lhag zung 'brel gyi rnal 'byor las g.yel ba mi mnga'
zhing/ nyin mo stong nyid snying rje'i snying po can gyi ngang nas 'chad rtsod rtsom gsum gyi bya ba kho nas dus 'da' bar mdzad/ mtho dman thams

cad la rtag par byams shing/ sems can gzhan la gnod pa'i laslus cung zad kyang mi mdzad/ gzhan la mtho mtshams pa dang phrag dog pa'i rnam pa cung zad kyang mi mnga'/ rnyed
bkur dang che thabs kyi rtsol bsgrub cung zad kyang mi mdzad/ de'i rgyu mtshan gyis gzhan dag bla ma khong la mi chos med cing/ 'jig rten mi mkhyen ces zer/ de lta mod kyi
kun rdzob kyi snang ba 'di chos nas ji ltar 'byung ba bzhin du khong zhal gyis bzhes shing phyag len du khel bar mdzad pas/ 'jig rten dang mi chos ni de yin par nges so//gzhan
yang bdag nyid chen po 'di gang na bzhugs pa'i sa phyogs der/ nad yams dang/ mu ge dang/ dus kyi 'khrug pa mi 'byung zhing/ yon gyi bdag po rnams la bkra shis pa'i
dge mtshan kho na 'byung zhing/ 'byor pa che ba dang/ skye bo'i tshogs kyis gang ba dang/ thag ring po nas 'ongs pa'i grwa pa bu slob rnams rang gi ngang gis 'du ba la
gegs dang/ nye bar 'tshe ba cung zad kyang mi 'byung ba yin no//de'i rgyu mtshan gyis/ mkhas pa'i dbang po 'dis bshad nyan mdzad nas mya ngan las 'da' kha'i bar/ sku la
snyung ba'i tshul bstan pa nyin gcig tsam yang 'byung ma myong par kun gyis 'thun snang du grub cing/ gangs can gyi ljongs 'dir bshad nyan gyi rgyun ma chad par mdzad pa
la/ bdag nyid chen po 'di las rgyun ring ba'i slob dpon su yang med do//yang mkhas pa gzhan dag ni 'chad pa kho na gtso bor mdzad cing/ bstan bcos rtsom par mi mdzad/ la
la ni bstan bcos rtsom pa la gtso bor mdzad kyi/ 'chad pa dang rtsod pa lhur mi len/ mkhas pa'i bya ba rnam pa gsum cha mnyam par mdzad cing/ gsum ka la thogs pa med pa'i
blo gros mnga' ba ni/ bdag nyid po 'di dang mnyam pa kha ba can 'dir gzhan byon pa med do//yang mkhas pa la

la ni thos bsam gyi bya ba kho nas dus yol nas/ rtse gcig tu bsgrub pa la g.yel/ la la ni thos bsam gyi bya ba bshol nas dben pa'i gnas su bsgrub pa kho na la gshegs par mdzad
mod/ dus rtag par 'khor tshogs rgya mtsho'i dbus su bzhugs nas thos bsam bsgom gsum gyi mdzad pa cha mnyam du mthar phyin par mdzad pas grub pa'i sa brnyes pa ni/ bdag
nyid chen po 'di las gzhan kha ba can 'dir byon pa med do//mdor na bdag nyid chen po 'di la sher phyin gyi mdo las gsungs pa'i sbyor lam pa dang/ mthong lam pa phyir mi
ldog pa'i rtags rnams dang/ sa dang po nas lnga pa'i bar gyi yongs sbyong du bshad pa de thams cad tshang bar thugs rgyud la bzhugs par mngon sum gyis grub pas sa thob pa'i
semssoms dpa' chen por gdon mi za'o//de dag la 'di ltar/khyed kyi bzang po'i yon tan rgya mtsho'i rlabs//mi bsrun phrag dog rta gdong mes mi non//lce brgya ldan pa'i
chu 'dzin gyis blangs nas//phrin las char chen rtag par 'bebs la brtson//1.2.5mkhas pa'i bya ba gsum gyis rgyal ba'i bstan pa la bgyi ba mdzad pa'i tshul/lnga pa mkhas pa'i
bya ba gsum gyisgyi sangs rgyas kyi bstan pa la bya ba mdzad pa'i tshul la/'chad rtsod rtsom gsum mkhyen pa'i rnam dpyod kyis//gdong mdzes mtshar ba'i lang tsho g.yo ldan
pa//thub bstan dngul dkar dngas pa'i me long du//gsal bar shar ba khyod la phyag 'tshal lo//'di la don gsum ste/ 1.2.5.1'chad pa tshangs pa'i rnga chen gyis skal ldan
gyi slob ma ji ltar bzung ba'i tshul/ 1.2.5.2rtsod pa seng ge'i nga ros phyi rgol gyi glang po ji ltar bcom pa'i tshul/ 1.2.5.3rtsom pa nor bu'i do shal gyis thub bstan
gyi khang bzangs ji ltar brgyan pa'i tshul lo//1.2.5.1'chad pa tshangs pa'i rnga chen gyis skal ldan gyi slob ma ji ltar bzung ba'i tshul/dang po ni/rigs shing grol ba'i
spobs pa ma dros mtsho//grags pa'i chu bos phyogs brgyar drangs gyur kyang//

zad pa med cing ches cher 'phel gyur pa'i//gsung rab kun la sbyangs pa'i thugs mnga' khyod//bcu phrag drug gi des pas nyer 'khyud nas//mig stong ldan pa'i snying la bde ster
ba'i//dam chos 'chad pa'i dbyangs kyis lha rnams kyang//'khor du bsdu ba khyod la phyag 'tshal lo//'di la don gsum ste/ 1.2.5.1.1dus ji tsam gyi bar du chos gsungs pa'i
tshul/ 1.2.5.1.2chos gang dang gang gsungs pa'i rnam grangs/ 1.2.5.1.3de nyid nyams su blangs pas mkhas btsun bzang gsum gyi slob ma ji ltar byung ba'i tshul lo//1.2.5.1.1dus
ji tsam gyi bar du chos gsungs pa'i tshul/dang po ni/ dgung lo nyer gnyis pa la/ rngog lo chen po'i gdan sar slob dpon blo gros chos skyong la sogs pa shes rab can
lnga la tshad ma rnam par nges pa gsungs pa nas brtsams te/ brgyad cu rtsa gsum pa la mya ngan las 'das pa'i bar nyin re la/ tha na slob ma gcig tsam la gtsug lag gi tshigs
su bcad pa gcig yan chad kyi chos kyi sbyin pa mdzad par dam bcas te/ mdor na lo drug cu re gnyis kyi bar du dam pa'i chos kyi nyan bshad rgyun ma chad par mdzad pa'i
gnas ni/ shar phyogs su phag mo gru dang/ 'bring khung thel tshun chad/ nub phyogs su la stod ding ri glang 'khor dang/ byang ngam ring man cad/ lho phyogs su yar lung g.ya'
bzang pa dang/ ya 'brog sna dkar tshun cad/ byang phyogs su byang rwa sgreng dang/ gnam rtse ldeng gi gtsug lag khang tshun chad du gnas nges med sna tshogs su chos kyi
'khor lo bskor bar mdzad do//de yang rtsa ba'i grwa sa dang/ bzhugs gnas kyi mthil ni/ rdo rje gdan gnyis pa gsang phu ne'u thog gi chos grwa chen po yin la/ rje btsun
nyid kyi dgung lo bdun cu bzhes pa/ bstan bcos pa ltar na me pho 'brug gi lo la shrI nA lintra'i gtsug lag khang gi 'gram

gting nas gdan sa de nyid du lo bcu bzhi'i bar du phrin las nye bar bskyangs so//de yang gsang phur bzhugs la gling stod dang/ grwa tshang slob dpon rkong po'i grwa tshang
de nyid yin kyang/ rje nyid kyis grwa tshang ris su bcad pa'i 'chad nyan ma mdzad cing/ gling stod smad mtha' dag nas slob ma phyogs med du 'du zhing/ kun gyis rtsod pa med
par 'thun snang du grub pa ni dang po bshad nyan mdzad pa'i dus nyin nas yin la/ phyis dgung lo drug cu bzhes pa tsam gyi tshe na ni/ gdan sa pa dang/ zur chen dang 'chad
nyan pa thams cad rje nyid kyi slob mar gyur pa shas stag yin pas/ gdan sa chen po der slob dpon phya pa 'das pa'i 'og tu kun gyi 'thun snang du grub pa'i slob dpon ni/
rje btsun dam pa 'di gcig pu kho nar nges so//de'i rgyu mtshan gyis nA lantra'i dgon pa btab pa na gsang phu'i las tshan dang/ mi sna thams cad 'dus shing ma tshang ba
med kyi steng du/ de la med pa'i grwa rgyun gyi khyad par mang po dag dang bcas te/ dgon pa btab ma thag tu dge 'dun stong phrag phyed dang gnyis tsam tshogs par gyur te/
bshad nyan gyi sgrigs dang/ rnam pa bzhag pa thams cad sa rngog gnyis ka'i lugs dang 'thun par mdzad do//yang rje nyid kyi dgung lo lnga bcu tsam bzhes pa'i tshe/ snye
thang 'or du jo 'o chen po rje lha gcig gi gdan sa'i ming 'dogs dang/ bde ba can gyi chos grwa'i zur chen lo gsum mdzad par grags so//gang du gang gis ring du gnas gyur na//rang
nyid rang du rlom pas khengs 'gyur zhing//gzhan dag gzhan la phrag dog gis gdung ba'i//gnas der gnas pa min zhes khyod kyis gsungs//rjes 'jug rjes 'brangs yongs kyang
de la 'dun//'dun pas tshul de tshul

bzhin sgrub byed dag//dag pa'i chos la chos kyi rjes 'brang blo//blo gsal de kun kun mkhyen chos rje'i sras//1.2.5.1.2chos gang dang gang gsungs pa'i rnam grangs/gnyis pa ni/rgya
mtshor mi 'du chu bo de gang yin//de las mi 'ba' chu klung de gang zhig//khyod blos ma bsdus dam pa'i chos de ci//khyod kyis ma gsungs chos tshul gang de su//mkhas
par mkhyen nas gzhan dag mkhas bya'i phyir//rang gis mkhyen de rang dbang mi mdzad par//blo gsal yongs kyi blo mtsho spel brtson pa'i//bshad mkhas khyod kyis bshad la phyag
'tshal lo//'di la gnyis te/ 1.2.5.1.2.1thun mong ba mtshan nyid theg pa dang 'brel ba'i chos gsungs pa'i tshul dang/ 1.2.5.1.2.2thun mong ma yin pa sngags kyi theg pa'i
chos gsungs pa'i tshul lo//1.2.5.1.2.1thun mong ba mtshan nyid theg pa dang 'brel ba'i chos gsungs pa'i tshul/dang po la 1.2.5.1.2.1.1chos kyi rnam grangs gang gsungs
pa dang/ 1.2.5.1.2.1.2gnas gang du yon gyi bdag po sus mdzad pa'o//1.2.5.1.2.1.1chos kyi rnam grangs gang gsungs pa/dang po ni/ yul dbus kyi chos sde grags che ba rnams su
grwas skor mdzad pa'i po ti'i grangs ni bcu kho na yin la/ rnam bshad mdzad pa'i po ti'i ni bzhi bcu tham pa yod do//de dag gi steng du rnam bshad mi mdzad pa'i gzhung
lugs 'dul ba mdo rtsa ba dang/ 'od ldan dang/ tshig le'ur byas pa lnga bcu pa dang/ mngon pa kun las btus dang/ byang chub sems dpa'i sa dang/ rnam par gtan la dbab pa bsdu
ba dang/ phung po lnga'i rab tu byed pa dang/ stong phrag nyi shu lnga pa'i mdo dang/ 'phags pa brgyad stong pa dang/ de dag gi 'grel chen gnyis dang/ byang chub sems
dpa'i spyod pa la 'jug pa dang/ bslab pa kun las btus pa dang/ dbu ma rin po che'i phreng ba dang/ bzhi brgya pa dang/ dbu ma snang ba dang/ tshad chen dang/ sgra'i bstan
bcos ka lA pa dang/ snyan ngags kyi bstan bcos me long dang/

mkhas pa 'jug pa'i sgo dang/ thub pa'i dgongs pa gsal ba la sogs pa mdor na gzhung lugs drug cu tham pa la 'chad nyan gyi sgo nas yun ring du gtan la phab/gzhan yang legs par
gsungs pa'i chos 'dul ba la rab tu byung ba dang/ bsnyen par rdzogs par mdzad pa stong phrag tsam dang/ 'phags pa klu sgrub dang/ thogs med dang/ zhi ba lha'i lugs gsum
po gang yang rung ba'i sgo nas gzhan byang chub sems dpa'i sdom pa dang ldan par mdzad pa ni grangs las 'das so//mdor na dam pa'i chos bshad pa'i sgo nas slob ma la go
ba bskyed pa la/ bdag nyid chen po 'di las mkhas pa gzhan su yang yod pa ma yin te/ 'chad pa po gzhan rnams ni tshig gi phreng ba star la brgyus pa'i sgrib g.yogs kyis bsgribs
nas 'chad la/ rje btsun mkhas pa'i dbang po 'dis ni/ gzhung lugs gang 'chad kyang thog mar bsdus don gyi sgo nas don gyi mtshams bcad cing/ skabs kyi don ni 'di yin
no zhes yid la 'bab cing rna bar snyan la/ tshig nyung zhing/ don mang la bzung sla ba zhig thog mar bstan nas/ de'i rjes su tshig gi 'bru re re nas gnyer zhing rnam dbye
ma 'dres par 'chad pas so//de'i rgyu mtshan gyis slob ma rnams blo skyed gzhan las che zhing/ de'i snyan grags la brten nas blo gsal ba'i don gnyer rnams ma bsdus pa yang
rang gi ngang gis 'khor du 'du zhing/ nyin thog thag chos grwar bsdad kyang dub pa dang sun pa med cing gnyid dang rmugs pa'i gzhan dbang du mi 'gro bar nyams dga' yal
le ba'i ngang la dus 'da' zhing/ chos grol ba'i tshe grol du phangs pa dang/ chos grwar dang por 'gro ba'i tshe dga' ba dang spro ba rgya chen po slob dpon gzhan gyi chos
nyan bshad kyi dus 'byung ba'i go skabs med pa dag 'byung bar mngon

sum gyis grub cing/ de yang thugs rgyud byang chub kyi sems gnyis kyis lhag par phyug pa'i rgyu mtshan gyis yin par nges so//mdor na gangs can gyi mkhas pa rnams kyi nang nas/
gsung dngos su thos pa'i slob ma gzhung lugs shes pa'i grangs ni bdag nyid chen po 'di las mang ba med do//de dag la 'di skad ces/mkha' lding gis ni chu gter gyi//bdud
rtsi snying pa rab phyung nas//sum rtsen dpag bsam rtser 'khod de//lha rnams kun dgar byas zhes thos//rnam dpoyad bshog rlabs can zhal gyis//gsung rab rgya mtsho'i bcud
phyung nas//mkhas pas bteg pa'i khrir 'dug ste//sa stengs blo gsal kun dga'i dpal//gzhan dag gzhung lugs gang 'chad kyang//tshig gi phreng ba star la brgyud//khyod kyis
don gyi mdo bzung bas//bstan bcos tshig rnams ngang gis 'char//1.2.5.1.2.1.2gnas gang du yon gyi bdag po sus mdzad pa/gnyis pa ni/dge legs tshogs kyis rab gang ba'i//nor
'dzin khor yug dang bcas pa//chu gter dbus su bying ba na//khyab 'jug gis ni bteg ces grags//bstan pa 'degs pa'i ka chen yang//gtong phod lugs brgya ldan pa yi//sa skyong
'byor pa'i stegs kyis ni//gus pas bteg pa der phyag bya//de yang rje btsun rnal 'byor gyi dbang phyug chen po 'di/ g.yon ru khra 'brug gi gtsug lag khang dang/ thang po
che dang/ dpal rtse thang dang/ phag mo gru'i gdan sa chen po rnams su chos kyi 'khor lo bskor ba'i bdag po'i rkyen ni/ dbang grags pa rgyal mtshan dpal bzang pos gnang ba
dang/ che sa dgon bsar ba dang/ rgyal bzang rin rgyal la sogs pa rnams kyis phul lo//bsam yas kyi gtsug lag khang du/ chos kyi 'khor lo skor ba'i bdag rkyen ni/ gtso bor
lha dbu tshal ba dang/ gser khang dpon 'dzom la sogs pas mdzad do//

gra thang gi gtsug lagla khang dang/ rigs lnga lha khang sogs su chos kyi 'khor lo bskor ba'i bdag rkyen ni/ dpon bzhi 'dzom yab sras dang/ dpon chen dge bsnyen gyis mdzad/
dpal chu bo ri dang/ drang srong srin po ri dang/ chu shul gyi gnas la sogs par chos kyi 'khor lo bskor ba'i bdag rkyen ni chu shul stong dpon bsod nams bzang pos mdzad/
khyad par du snye phu shug gseb nas srin po ri'i bar gyi ri rgyud ring zhing nyams dga' ba sngon gyi lha btsan po mnga' bdag ral pa can dang/ slob dpon chen po padmas byin
gyis brlabs pa'i sa/ bod kyi ri bo rtse lnga la sogs par shing dang/ lo ma'i spyil po dag tu lo grangs du ma'i bar du dbyar ston re mos kyiskyi bzhugs shing/ chos kyi
'khor lo bskor ba dang/ bstan bcos kyi rtsom pa mang du mdzad pa'i sbyin bdag ni/ bstan pa'i sbyin bdag chen po shel grong pa khu dbon gyis mdzad/ dus der/ ri bo rtse lnga'i
mgul du stong phrag nyi shu lnga pa'i mdo// shanti pa'i dag ldan dang 'thun par gsungs pa na/ sa rnam pa drug tu g.yos/ me tog gi char bab tsan dan gyi dri bsung gis
khyab par mdzad do//yang dus de dang nye ba zhig gi tshe/ snye phu shug gseb tu/ mdo sdud pa'i rnam bshad mdzad pa na/ me tog gi char babs shing/ rma rin chen mchog gi skye
ba yin pa'i lung bstan yang der rnyed do//gzhan yang sa phyogs de nyid du bzhugs pa'i tshe/ rje btsun nyid kyi thugs rgyud la lung rtogs kyi yon tan mang du 'khrungs/
phyis dgon pa 'debs pa'i sa phyogs de thugs nyams la shar nas der chos gsung ba'i snang ba byung bar snang ngo shes dus der zhabs drung na 'khod pa dag gis bshad do//rig
byed bstan bcos bzhi po ni//rgya mtsho'i dbus su lhung ba na//'phrog byed 'jug pas blangs nas ni//lha rnams

la ni byin zhes thos//rgyal yum mi shes mtshor bying ba//ram dpyod lag pas bton nas ni//smra mkhas lce brgya'i khrir 'dug pa//de tshe brgya byin gyis phyag byas//yang gsang
phu ne'u yi thog dang/ de'i yang dben rab tu mang po dag tu/ sngon sbyangs pa mdzad pa dang/ phyis chos kyi 'khor lo bskor ba'i bdag rkyen ni/ sne'u ba dpon nam mkha' bzang
po sku mched dang/ rkong po yon bdag po rnams kyis mdzad do//skabs der/ gsang phu ne'u thog tu yum rgyas pa rje nyid kyis mdzad pa'i rnam bshad kyi steng nas bshad pa
rgyas par mdzad pa na/ me tog gi char zla ba gcig gi bar du babs te/ khyad par brgya byin gyi le'u yi skabs su me tog gi char ha cang che ba dang/ 'dab ma brgyad yod pa
'ga' zhig gi lag pa'i mthil du sleb ma thag tu zhu ba dang/ 'ga' zhig gis de ma thag tu mid pa dang/ 'ga' zhig gis za ma thog gi nang du yun ring du bcangs kyang ma nyams
pa byung ngo//dus der gtsug lag khang gi zhig gsos byed pa dang thugs pas/ rje nyid la mi 'dun pa rnams na re bltas khyad par can 'di dag gtsug lag khang gi zhig gsos kyi
mthu yin te/ sngon rwa sgreng gi gtsug lag khang zhig gsos byed pa'i dus su/ yang me tog gi char 'di ltar du babs pa shing bzo ba rnams la rgyus 'dug go zer/ de nas de
nyid kyi 'brel chags su nges par brtan pa'i rtse sbyor gyi thad kyi mdo gsungs pa na/ dbang po'i gzhu'i gur khyim rje nyid kyi chos grwa'i tshad dang mnyam par phub ste me
tog gi char lag tu bzung thub pa chos grwa de nyid du lhag par babs pas/ ma dad pa rnams kyi log par rtog pa bsal nas/ dad pa lhag par skyes te/ chos gsung pa de'i 'phro
rnams rdzogs par nyan te/

de lta na yang la la na re/ chos grwa 'di mkhan chen sangs rgyas dpal gyis chos gsungs pa'i sa yin/ khong la me tog bsgrub pa'i thabs gcig yod pa'i skad cha 'dug ces zer/ la
la na re 'di 'dra bdud kyi bar chad yin pas rim gro chen po byed dgos so zhes zer mod kyi/ rgyal ba'i sras po phyir mi ldog pa'i sa thob pa 'di dag la lha'i bu'i bdud kyis
bar chad kyi go skabs ga la yod/ de'i phyir bar chad med kyi steng du legs pa'i cha rnams gong 'phel du song ba thams cad kyis 'thun snang du grub pa yin no//de las sogs
pa'i snyan pa'i grags pa rnams ta'i ming rgyal po chen po'i snyan du gsan te/ hu thal rgyam zhes bya ba la sogs pa'i ta bzhin chen po rnams bsngags te/ rje nyid la rgya'i
gnang sbyin chen po phebs so//de yang 'di ltar/ bcom ldan 'das sman pa'i rgyal po'i gser sku khru gang pa gcig/ 'jam dpal gyis tshan yang dag par brjod pa na mtha' dag
bcas pa/ rnam par rgyal ma'i gser gyi mchod rten ngo mtshar can gcig/ thang zhu legs po gcig/ la ngur kha'i snam sbyar rab tshad gcig/ sindhu ra'i mdog can gyi ber thul
gcig/ 'jar 'ga' ta hun gcig/ gzhan gos phyi nang brgyad/ tshing khra sig gcig/ karma gan dkar gcig/ rten khebs ma Ni ma gcig/ tsan dan dkar po khru gang ba gcig rnams gnang
nas/ rje nyid la bstod bkur bsngags gsum gyi phreng ba mdzad nas/ bstan pa'i khur chen po khyer shig ces pa'i 'ja' sa gnang ngo//sngon theg chen chos kyi rgyal po gong
na bzhugs pa'i tshe/ rje nyid la rgya'i yul du me tog ldung ra ces bya ba'i chos sde'i chos dpon du spyan 'dren pa byung zhing/ de'i tshe thegs pa'i grabs mdzad nas spyir
gsang sngags dang/ khyad par yo ga'i gar thig dbyangs gsum la mkhas par sbyangs so//

skabs der thugs cung zad 'gyur te/ snying po'i rdza'i ri khrid du brtag pa mdzad pas/ mtshan lam du/ yul dbus kyi mthil zhig na/ me tog khra ding nge ba yod pa'i dgon pa/ phyogs
mtha' dag nags tshal mtshar du dngar bas bskor zhing/ de'i phyi rol na ne'u sing sngon pos bskor ba zhig snang/ rgya'i bandhe gcig na re/ me tog ldum ra'i dgon pa ni
'di yin te/ 'dir 'dug shig gzhan de ni de ma yin no zhes zer ba rmis/ de nas thugs 'gyur ba yin no zhes yid ches pa'i slob dpon gyi zhal las thos so//yang dbu ru stod kyi
dgon pa/ lo dang bya yul du bzhugs pa'i tshe/ 'bri khung sde bdag dang/ bya yul stong dpon gyis yon gyi bdag po mdzad do//sngon bslab sbyangs mdzad pa'i dus su gro sa
dang/ thang sag dang/ rgyal gyi lha khang rnams su bzhugs pa'i tshe/ yon gyi bdag po ni/ khri dpon rin rgyal dang/ drung a rdor ba gnyis kyis gtso bor mdzad/ phyis chos kyi
'khor lo bskor ba'i tshe ni/ gtso bor mkhar rtse nas drung chen dge slong pa yab sras kyis dgon pa'i sa dang/ bdag rkyen gyi gzhis phul zhing/ gzhan yang sde pa bdun tshan
dang/ chos sde chen po so so nas bdag rkyen legs par bsgrubs te/ chos kyi 'khor lo rgya chen po bskor bar mdzad do//de dag la 'di skad ces/yul dbus yul gyi sman ljongs
su//zhabs sen zhabs kyi ri mo ni//rnam bkra rnam par bris gyur pa'i//sa de sa chen 'di na dge//sngon tshe sngon gyi rgyal ba la//legs tshogs legs skar gyis ma mthong//dus
'dir dus gsum mkhas pa la//mi mkhas mi rnams log par blta//de tshe phur bu'i bla ma ni//mig stong can des khyod nyid kyi//yon tan legs bshad lung mig can//brgya byin
gzhu yi thag pa la//

rim par brgyus nas sun rtsen gyi//mdun sa'i skyed tshal rgyan du khyer//de yi rin du lha rdzas kyi//me tog gsar pa ma gtor ram//khyod kyi snyan grags u tpal phreng//sa skyong
rgyal po'i rna bar phul//de yi lan du sa skyong gi//dkon nor pad phreng khyod kyis bsnams//khyod kyi zhabs sen nor bu'i mdangs//yul gru'i rgyal phran gtsug na 'dzin//phyogs
kyi bu mo'i rna ba yi//chu gter snyan grags ngang mos bzung//me tog gzhu can bu yi ni//bdud las rnam par rgyal ba khyod//rnyed bkur zhags pas ma bcings kyang//snyan
grags 'od kyis phyogs brgyar drangs//pa sangs slob ma phrag dog can//yongs 'du'i bdud rtsi la chags kyang//bdud rtsi bdag por 'dud mi byed//lha min gyis sbyar legs bshad
kyi//lhag par 'tsho ba'i yid bsrubs can//lha yi bla ma'i gsung 'dzin par//rlom yang lha yi lha la sdang//de lta na yang shAkya yi//bstan pa 'chi med nor bu'i phreng//bshad
sgrub rgyal mtshan rtser 'dzin pa'i//dpal ldan phrin las bzang po can//khyod dang mtshungs pa gzhan ma mchis//lha min gyis sbyar bdud rtsi'i sbrang//gang gi mgrin par
'thungs pa las//byung ba'i ngo mtshar ltad mo la//dpal gyi mgrin pa can zhes zer//brgya byin dgra bo'i bdud rtsi ni//rab 'thungs thub pa'i brtul zhugs can//de dag gangs can
ljongs 'di na//bstan pa'i bdag por smra bar yod//e ma blo gsal gzhon nu dag//me tog gzhu can pham byed gyis//bstan pa'i bdud rtsi 'thung 'dod na//brgya byin gyis ni gus
'dud pa'i//rje btsun 'di la phyag byos shig//yang rje btsun dam pa 'di yul dbus kyi bde ba can na bzhugs pa'i tshe/ sku tshe la bar chad 'byung srid pa'i dgongs pa thugs
la 'khrungs nas/

mkhas pa'i dbang po chos lung dka' bcu pa zheszhas grags pa des nye bar gnas pa mdzad nas/ sku tshe'i bsgrubs pa zhag bdun pa gcig mdzad par dam bcas nas mtshams bcad pa'i
zhag lnga pa'i mtshan lam na/ slob dpon legs ldan 'byed yin zer ba'i paNDi ta sngo sangs gcig byon nas/ ston pa'i sku tsan dan dkar po las grub pa khru gang pa grong khyer
du gshegs pa'i rnam pa can gcig dang/ rang rgyud shar ba'i slob dpon gsum gyis byas pa yin zer ba'i bstan bcos kyi glegs bam gsum dang bcas pa/ sa 'og zhig nas bton te/
rje nyid kyi phyag tu gtad nas/ khyed kyis 'di tshags gyis la chud ma zos par gyis/ khyed kyi tshe'i tshad ni brgyad bcu tham pa'o// zhes gsung/ de nas de ma thag tu skyor
mo lung gi chos grwar phebs nas/ mkhas pa yon tan khris rje btsun mi g.yo ba'i bsgrub pa mdzad pa'i khang pa de rin po che sangs rgyas dpal gyis bzhugs sa byas pa der/
bdag nyid chen po 'dis rje btsun gyi bsgrub pa cung zad gcig mdzad pa na/ mtshan lam du khang pa de'i gnas po de na re/ khyed kyi slob dpon gyis zhal mthong ba'i lha de
'di na yod pa yin zhes zer nas/ 'ja' 'od kyi gur khyim mdzes par phub pa zhig bstan byung ba rmis/ dus de nyid nas bzung ste spyir gsung rab kyi tshig don la thogs pa med
pa'i blo gros dang/ khyad par dbu ma rang rgyud kyi bstan bcos gang gzigs kyang thogs pa med pa'i blo gros dang/ tshig don gnyis ka la mi phyed pa'i dad pa thob par zhal
gyis bzhes so zhes yid ches pa'i slob dpon gyi gsung las thos so//yang slob dpon zla ba grags pas mdzad pa'i bstan bcos kyi don gyi cha la mi legs pa med kyang/ tshig gi
cha la nyes pa mang po yod do de'i 'thing slad

cung zad cung zad mdzad cing/ gzhan dag la zung za ba'i ched du/ ku re dang bzhad gad 'ga' zhig mdzad pa'i skabs su/ de dang mi mthun pa'i mtshan lam cung zhig gzigs pas/ slob
dpon de'i zhabs la lhag par dad cing/ de'i gsung rab rnams la dgongs pa 'grel ba'i bstan bcos lhag par yang mdzad do//de dus kyi mtshan lam du byung ba ni/ 'di ltar/dpal
ldan zla ba grags pa ni//stobs ldan rdo yi seng ge zhon//du ru kha'i dmag bzlog nas//zhi bsang med pa ngo mtshar che//don dang tshig la shin tu mkhas//zhes zer mkhan
zhig byung bar snang ngo//zhes yid ches pa'i slob dpon gyi gsung las thos so//yang slob dpon seng ge bzang po la dgag pa cung zad mdzad pa na/ mtshan lam du/ cig na re/ slob
dpon seng ge bzang po ni yum 'chad pa la phul du phyin pa yin no// slob dpon chos kyi bshes gnyen gyis kyang 'di'i 'grel pa la 'grel bshad byas so// zhes zer ba cig byung/
de nas bzung ste slob dpon de la dgag pa mi 'dzad cing/ slob dpon chos bshes la thugs rtsis su mdzad do//yang tshad mdo'i rnam bshad mdzad pa na/ bcom ldan rigs pa'i
ral gris legs so byin pa'i mtshan lam dang/ rtsa ba shes rab kyi TI ka mdzad pa na slob dpon phyogs kyi glang po yis legs so byin pa'i mtshan lam dang/ mngon par rtogs
pa'i rgyal yum drug dang sbyar ba'i mdo sbyor mdzad pa na/ sku tshe phyi ma dga' ldan du gshegs pa'i mtshan lam byung zhing/ rje nyid kyi thugs brtse ba'i slob ma rnams la
rang re dpon slob dga' ldan du 'gro/ mkhan chen pa yang dga' ldan na bzhugs shes gsung bar yid ches pa'i nye gnas kyi gsung las thos pa dang/ gtsang gi sge ba gdong du
phar phyin

gyi dka' 'grel brtsams pa'i tshe/ mkhan chen rin po che dga' ldan gyi gnas nas byon pa yin gsung nas/ thugs dgyes po mdzad/ dka' 'grel gnas 'dir tshar ba gyis shig gsung/ de
nas de'i zhabs la phyag byas/ bdag kyang dga' ldan gnas su 'gro ba lags shes zhus/ rjes la shog ces gsung ba snyam byed pa'i mtshan lam byung/ de'i phyi nyin shin du dgyes/
slob ma rnams la mang ja gnang/ mkhan chen rin po che'i sku 'dra gser shog gis spras pa zhig sga ba gdong gi gtsug lag khang du bzhengs so zhes yid ches pa'i slob dpon
gyi gsung las thos so//spyir ni bdag nyid chen po 'dis ni gu nas gsungs pa'i rmi lam 'byongs/ rmi lam mngon shes dang 'dra bar lung ston/ slob ma dag gis bya ba dang bya
ba ma yin pa'i rnam dbye zhus pa na/ gral de nyid du mnal gzim pa ltar byed/ de las bzhengs ma thag tu lung ston/ yang phyi dro'i chos gsungs pa'i skabs su bab pa na/
mang po tshogs pa'i gral yin kyang gral de nyid du mnal mdzad/ de'i ngang la thugs dpyod dang gzigs rtog mdzad/ de las bzhengs ma thag tu chos dung bus shig ces gsung ba
phal cher mdzad kyin 'dug pa ni mngon sum gyis grub po//yang mkhan chen rin po che la rjes 'brangs gnyis dang bcas te bde ba can gyi zhing khams su byon pa'i snang ba shar
ba'i dus kyi rjes 'brangs gcig ni bdag nyid chen po 'di yin par kun la grags so//yang rje btsun re mda' ba mnga' ris gung thang du bzhugs pa'i dus kyi mtshan lam du/ dga'
ldan na rje btsun byams pa'i g.yas phyogs na khri mtho ba gsum bshams/ g.yon phyogs na de las cung dma' ba yin nam snyam pa gsum bshams pa mthong ngo// de'i tshe g.yas

phyogs ma de mdzes par mthong nas/ de la 'byon par brtsams pas gcig na re/ khri de la mkhan chen sangs rgyas dpal slob dpon gsum 'ongs/ khyed rang dpon slob gsum g.yon ma de
la bzhugs/ zhes zer ro// mnal sad pa dang kho bo gsung rab kyi tshig don dang/ lta ba'i go ba bzang bar rlom pa yin kyang/ khong pa dngos lhag par 'dug go zhes rjes su
yi rang bar mdzad cing/ tshogs kyi dbus su de skad ces yang yang gsungs par grags so//yang bdag nyid chen po 'di la sngon gyi dus su rngog lo chen po'i chos khri la bzhugs
nas chos gsungs pa dang/ yang dus 'ga' zhig gi tshe sa skya paNDi ta'i chos khri la bzhugs nas chos gsungs pa'i mnal lam byung/ de'i don gyis rang re'i nA lentra'i chos
khri la sa rngog gnyis kyi sku 'dra bzhengs na chos 'phel ba'i rten 'brel yod do zhes gsungs pa yang thos so//de dag la 'di skad ces/'khrul snang 'khrul pa'i gnyid las rab
grol ba'i//rmi lam rmi ba'i mtshan ma la brten nas//dge mtshan dge ba'i blo la rab 'char ba'i//smra mkhas smra ba'i dbang po de 'khrungs so//de nas nyi ma gtsang gi phyogs
su lan gsum phebs pa las/ lan dang po ni/ mkhan chen rin po che nyid 'chad nyan mdzad pa'i phyi bzhin du 'brangs/ slob ma blo gsal ba rnams la zur chos pa mdzad cing/
de'i tshe gdan sa chen po sa skya dang/ bo dong e dang/ bzang ldan dang/ ngam ring dang/ snar thang dang/ gnas rnying la sogs pa'i grwa sa chen po rnams su grwa skor la
byon te/ lan 'debs pa po rnams rtsod pas zil gyis mnon pas rtsod pa'i khyu mchog tu grags shing/ de'i tshe rong ston smra ba'i seng ge zhes pa'i mtshan gsol ba thob cing/
mkhan chen pa'i slob ma thams cad kyis chos gsan no//

de nas dpon slob gnyis ka dbus phyogs su phebs shing/ mkhan chen pas skyor mo lung gi mkhan po blo gsal gyi drung du/ 'dul mdzod gsan pa la phebs/ dus der dka' bcu pa dar ma
dang rtsod pa mdzad pas mkhan chen pas dkar yol tsam po rtag par zhal gyis bzhes/ dar mas phyam rtse'i spu nyag re re nas phyam rtser khas len dgos par byung ba de/ khong
pa gnyis so sor khas len pham pa'i tshad yin par grags kyang/ mkhan chen rin po ches de ltar zhal gyis bzhes pa de rtsa ba'i grub mtha' yin pas pham pa med do//dus der
skabs nas dpon slob gnyis kas dbus phyogs su 'chad nyan yun ring du mdzad cing/ rig lnga lha khang du bshad grwa 'jug pa la sogs pa'i bstan pa'i rnam gzhag rgya chen po
mdzad do//de nas rje nyid kyis dbus phyogs su 'chad nyan rgyun sring zhing/ mkhan chen rin po ches sa skya dang gsang phu/ ya 'brog mngon dga' rnams su chos kyi 'khor lo
re mos kyis bskor bar mdzad do//yang rje btsun 'di nyid kyis gtsang phyogs su lan bar pa phebs pa'i tshe ni/ gdan sa chen pos thog drangs pa'i gtsang stod kyi phyogs su gtso
bor bzhugs/ bla ma so so la chos zhi byed dang/ gcod dang/ ni gu dang/ lam 'bras la sogs pa'i chos gsan pa rgya che zhing/ slob ma'i tshogs shin tu mang po la chos kyi
'khor lo rgya chen po bskor ro//dus der mkhas pa'i grangs pa chen po thob cing/ slob dpon mkhas pa'i dbang po'i rong ston zhes bya ba'i mtshan gsol lo//de'i dus kyi sbyin
pa'i bdag po ni/ si tu lha btsan dang/ bdag po dkon mchog legs pa dang/ shar kha ba bsod nams dpal dang/ chos rgyal rab brtan 'phags rnams

kyis mdzad cing/ gtso bor ni bzhi thog dang/ lha chen dang/ chu mig la sogs pa'i bla brang so so nas mdzad do//dus de ni mkhan chen rin po che gzhan don la gshegs zin pa'i
dus yin cing/ rje nyid kyi dgung lo lnga bcu tsam bzhes pa'i dus yin la/ skabs der gtsang phyogs la lo lnga tsam bzhugs nas slar yang dbus la phebs so//de nas lan gsum pa
rje nyid kyi dgungdgong lo drug bcu re gcig bzhes pa lug gi lo la/ gtsang phyogs su phebs/ ngur mig nas la stod ding ri glang skor gyi bar gyi chos sde rnams su rims kyis
phebs/ chos kyi 'khor lo rgya chen po bskor/ snyan pa'i grags pas sa'i steng ma lus par khyab/ rnyed pa dang bkur sti bsam gyis mi khyab cing brjod pas mi lang/ rje btsun
dam pa rgya gar gyi sprul pa yin par grags/ chos kyi rje rong ston chen po zhes bya ba'i mtshan gsol/ dus der si tu lha btsan gyis sbyin pa'i bdag por khas blangs nas/
la stod ding ri glang 'khor du gtan du bzhugs par gsol kyang/ ma gnang/ sa skya bka' bgros pa dang/ bdag chen dkon mchog legs pas gdan sa nas ngam rings kyi bar stabs gang
bder gtan du bzhugs pa'i gsol ba btab kyang ma gnang/ chos rgyal rab brtan 'phags kyis nyang stod kyi chos sde gsar par sku tshe dril nas bzhugs pa'i gsol ba btab kyang
ma gnang/ rin spungs pa drung nam mkha' rgyal po yab sras kyi byams chen gyi chos sde chen po 'debs pa'i chos dpon la spyan drangs/ zhabs brtan par bzhugs pa'i gsol ba
btab pas/ re shig bzhugs/ dgon pa 'debs pa'i sgrigs tsam mdzad/ sa byin gyis brlabs/ sems dpa' chen po gzhon nu rgyal mchog pa chos dpon du lung bstan nas dbus phyogs la
thegs so//

de dag la 'di skad ces/sa rngog gnyis kyi bshad pa yi//srol chen mgrin pa mthor bteg nas//gtsang phyogs 'o ma'i rgya mtsho der//mkhas pa'i grags dkar khyod kyis thob//dbus
gtsang yul du chos kyi khri//brgya dang rtsa brgyad la 'khod nas//mtshan nyid theg pa'i gzhung chen gang//bcu phrag drug po khyod kyis bshad//de dag gis ni phyi mtshan nyid
theg pa'i chos ji ltar gsungs pa'i tshul bshad nas/1.2.5.1.2.2.thun mong ma yin pa sngags kyi theg pa'i chos gsungs pa'i tshul/gnyis pa nang gsang sngags theg pa'i chos
ji ltar gsungs pa'i tshul ni/khyod kyi rnam dpyod chu 'dzin gyis//rab bzung gsang sngags bdud rtsi'i rgyun//skal ldan slob ma'i mtsho chen du//legs par 'bebs la phyag 'tshal
lo//de yang 'di ltar/ 'phan yul nyan po'i rin po che dang/ gnyal te ra'i mkhan po gnyis kyis gtso byas pa'i slob ma so so la/ dpal gsang ba 'dus pa'i dbang bskur lan
gnyis mdzad/ gsang ba 'dus pa'i rgyud 'grel chen sgron gsal dang bcas pa la/ chag lo'i TI ka dang 'thun pa'i bshad pa tshar gcig dang/ rje nyid kyis mdzad pa'i TI ka'i
steng nas bshad pa tshar gnyis mdzad/ 'phan yul nyan por gsung ngag rin po che lam 'bras bu dang bcas pa gsungs shing/ rgyu dus dang/ lam dus kyi dbang rdzogs par mdzad/
nyan po rin po che pas thog drangs pa'i slob ma mang po la rtsa ba'i rgyud brtag pa gnyis pa/ rje bla ma dam pas mdzad pa'i rnam bshad nyi ma'i 'od zer gyi steng nas bshad
pa yongs su rdzogs par mdzad cing/ skabs gzhan du rgyud gsum ga'i bshad pa yongs su rdzogs pa tshar gcig mdzad/ gro sa'i mkhan po la 'chi bdag 'joms pa'i dbang dang/ rje
nyid kyis mdzad pa'i ngan song sbyong rgyud kyi mngon par rtogs pa bdag 'jug

dang bcas pa'i bshad pa lag len dang bcas pa gnang/ rgya'i bandhe mang po la kun rig gi dbang dang/ ngan song sbyong rgyud kyi bshad pa gnang/ gsang phu brag nag pa'i slob
ma mang po la/ yo ga de nyid bsdus pa/ rdo rje 'byung ba dang bcas pa'i bshad pa mdzad/ mi nyag gi lha 'bri ston pa/ shes rab rdo rje la/ 'khor lo bde mchog dril bu pa'i
dbang dang gzhung gsum gyi bshad pa dang bcas pa gnang/ chos kyi rje karma pa mthong ba don ldan la/ phag mo gzhung drug gi dbang dang/ gdams pa khyad par can rnams dang/
rnam 'joms bI rwa pa'i lugs kyi dbang dang/ mi g.yo ba bla med kyi dbang dang/ gzhan yang gdams pa khyad par can mang du gnang ngo//gzhan yang lhag pa'i lha so so'i rjes
gnang dang/ nA ro dang/ ni gu dang/ bde mchog snyan rgyud/ sbyor ba yan lag drug pa dang/ lam skor phyi ma la sogs pa yul so so'i sgrub pa po dang/ skal ba dang ldan pa'i
slob ma rnams la gnang ba ni bsam gyis mi khyab cing bgrang bar mi nus so//de dag la de skad ces/la la mkhas kyang grub pa med//'ga' zhig grub kyang mkhas pa min//mkhas
dang grub pa gnyis tshogs pa'i//skyes chen dam pa 'di 'dra dkon//'ga' zhig 'ga' las mkhas par bsgrub 'dod nas//mkhas 'di mkhas pa min pa'i grangs su 'dren//gtam de gtam
du byas pa tsam nyid nas//rang gis rang nyid mkhas pa min par bgrangs//1.2.5.1.3.mkhas btsun bzang gsum gyi slob ma ji ltar byung ba'i tshul/gsum pagnyis pa bu slob ji ltar
byung ba'i tshul la/ 1.2.5.1.3.1.drung nyid du bslab sbyangs mthar phyin pa'i mkhas pa ji ltar byung ba'i tshul dang/ 1.2.5.1.3.2.chos 'brel zhus nas dad pa thob pa'i
slob ma ji ltar byung ba'o//1.2.5.1.3.1.drung nyid du bslab sbyangs mthar phyin pa'i mkhas pa ji ltar byung ba'i tshul/dang po ni/mang du gsan pa'i chu gter dbus shig na//gdams
pa bdud rtsi'i nying khus rab ngoms nas//stong phrag blo

gsal ngang ba'i khyus bteg pa'i//ngang pa'i sde dpon de la phyag 'tshal lo//de yang 'di ltar/ snga tshar gyi bu chen bstan pa 'degs pa'i ka chen bzhi/ bar tshar gyi bu chen
gangs can mdzes pa'i rgyan chen po brgyad dang/ mchog gnyis/ rje nyid dang sku gsung thugs kyi mdzad spyod mtshungs pa'i bu chen gsum/ phyi tshar gyi bu chen bstan pa'i
gsal byed bcu gnyis/ yang tshar gyi bu chen grags pa can bzhi la sogs pa'o//dang po ni/ mdo sngags rgya mtsho'i dbus su bzhugs nas 'chad rtsod rtsom gsum la thogs pa med
pa'i blo gros can/ sems dpa' chen po gzhon nu rgyal mchog// bka' dang bstan bcos 'gyur ro tshal gyis mgrin par brgyan nas/ mdo sngags kyi bstan bcos mang du brtsams pa/ sems
dpa' rlabs po che padma bzang po// mang du gsan nas dben pa'i gnas su bshad bsgrub spel mar mdzad cing/ dgongs 'grel gyi bstan bcos mang du mdzad pa bzad pa blo gros
rgya mtsho dang/ byams pa dang 'brel ba'i chos sde nyi shu thugs la mnga' zhing/ bdag nyid chen po la sangs rgyas dngos kyi 'du shes rnyed pa spyan snga tshul khrims dar
ma dang bzhi'o//gnyis pa gangs can gyi rgyan rnam pa brgyad ni/ mkhyen rabs kyi dbang phyug dmar khams pa grags pa bzang po// grags pa dang mthu stobs kyi dbang phyug dge
ba rgyal mtshan/ lung dang rigs pa'i dbang phyug gung ru rgyal mtshan bzang po/ brtson 'grus kyi dbang phyug rong chung du grags pa chen po shes rab dpal te khams pa mi
bzhi/ 'chad rtsod rtsom gsum gyi pha rol du phyin zhing/ bdag nyid chen po la sangs rgyas dngos kyi 'du shes rnyed pa/ chos lung pa dka' bcu par grags pa kun mkhyen chos
rgyal dpal bzang dang/ mkhas pa'i bya ba gsum la thogs pa med pa'i blo gros can ratna shrI bha tra dang/ gsung rab

mang po'i don thogs med du 'chad shes pa snar thang pa shes rab seng ge/ shes rab can bzang ldan dka' bcu par grags pa dang gtsang pa bzhi ste brgyad do//brgyad po 'di thog
mnyam zhing dus de tsam na/ 'di dag gis gangs can gyi ljongs mdzes par byas so//mchog gnyis ni/ dbus nas byang chub sems dpa' chen po dmar ston rgya mtsho rin chen zhes
bya ba dang/ gtsang nas sems dpa' chen po dkon mchog rgyalrgya mtshan zhes bya ba gnyis so//'di gnyis ni phrin las namakha' dang mnyam zhig sku tshe hril po bshad bsgrub
spel mas dus 'da' bar byed do//rje nyid dang mdzad spyod mtshungs pa'i bu chen gsum ni/ mdo khams smad nas dpal ldan thong se/ mdo khams stod nas sgom sde khra hral/ gtsang
sa skya nas mdo sngags kyi bdag po gzhon nu seng ge rnams so//gsum pa phyi tshar gyi bu chen bstan pa'i gsal byed bcu gnyis ni/ mtshungs pa med pa'i paN chen bzhi/ gsung
bgros tshul bzhin du 'dzin pa'i mkhas pa brgyad do//dang po ni/ snar thang lo tsa bar grags pa pan chen saM gha shrI dang/ yar rgyab dbon por grags pa pan chen bsod nams
rnam rgyal dang/ spob bdar du grags pa lo chen gzhon nu dpal ba dang/ dgas po dbon por grags pa pan chen bkra shis rnam rgyal rnams so//gnyis pa gsung sgros tshul bzhin
du 'dzin pa'i mkhas pa brgyad ni/ khams su lha 'bri ston pa shes rab rdo rje/ mkhas pa'i dbang po rin chen blo gros gnyis/ dbus su bzod chen phyogs las rnam rgyal dang/
mkhas grub chen po don yod dpal gnyis/ gtsang nyang stodstong du mkhas mchog shes rab legs pa dang/ byang ngam rings su mkhas pa chen po sangs rgyas grub gnyis/ mnga' ris
smad du bshad nyan gtso bor mdzad pa

'jam dbyangs shes rab rgya mtsho yul nges med du bshad nyan mdzad pa gzhu ston bsod nams rin chen rnams so//'di dag ni bshad nyan mdzad pa'i rgyun ring ba rnams gtso bor smos
pa yin la/ de dag tu ma 'dus pa'i mkhas pa chen po ni shin tu mang ste/ dper na/ dka' bcu pa dkar nag khra gsum dang/ sde snod 'dzin pa blo mchog dang/ dkar shAkya grags
dang/ gon gyo sbyin bzang la sogs pa lta bu'o//yang mkhas pa chen por ma gyur kyang/ rje nyid kyi drung du legs par sbyangs nas gsung ngag la bsre bslad med par bshad
pas slob ma'i sems rgyud dang/ bstan pa'i rgyun ches shin du phan pa'i slob dpon dbus gtsang khams gsum na bzhugs pa shin du mang mod cing/ de dag la kho bo lhag par dad
mod kyang hang cang mangs pas 'bri bar ma nus so//bzhi pa yang tshar gyi slob ma grags pa can bzhi ni/ gsang phu nas gra ston pa yon tan rgya mtsho/ rtse thang nas chen po
dpal 'byor rgya mtsho/ khams su go bo rab 'byams pa shes rab dpal zhes pa dar gtsang du byams chen rab 'byams sangs rgyas 'phel zhes nyi zla ltar grags pa gnyis so//1.2.5.1.3.2.chos
'brel zhus nas dad pa thob pa'i slob ma ji ltar byung ba/gnyis pa chos 'brel zhu nas dad pa thob pa'i bu chen ni/ 'dzam gling pa kun gyi skyabs gnas su gyur
pa'i sprul sku chen po gcig kha ba can na 'gran zla dang bral ba'i mi chen gsum/ grub chen du grags pa gnyis/ dbus gtsang na yongs su grags pa'i dge 'dun gyi sde chen po
rnams kyikyi kyi chos dpon brgya phrag gi grangs las brgal ba rnams so//dang po ni/ chos kyi rje sprul pa'i sku karma pa mthong ba don ldan no//gnyis pa ni/ theg chen chos
kyi rgyal po'i dbon po slob dpon chen po

'jam dbyangs pa/ bdag po mthu stobs kyi dbang phyug zha lu bar grags pa dang/ mkhas grub chen po tshur phu'i gu shrI dang gsum mo//gsum pa ni/ lcags zam pa zhes kun la grags
pa dang/ ga gzi?zi kun spangs par grags pa gnyis so//gzhan grub chen sbas pa'i rnal 'byor don la bzang ba shin du mang te bri bar ma nus so//gsum pa ni/ phyogs tsam mtshon
na/ gsang phu gling stod kyi gdan sa mi nyag nas/ nam mkha' brtan pa'i bar lnga brgyud mar byung ba rnams dang/ gling smad kyi gdan sa ba brtson 'grus seng ge nas shes
rab dpal ldan pa'i bar bzhi brgyud mar byung ba dang/ tshal yang dgon dang/ chos 'khor gling dang/ bde ba can dang/ zul phu rnams kyi gdan sa tha na'ang gnyis brgyud bar
ma chad byung ba rnams dang/ ri bo dge ldan gyi gdan sa blo gros chos skyong tshun chad gsum byung ba rnams dang/ 'bras spung gi gdan sa dpal ldan seng ge tshun chad gsum
brgyud byung ba rnams dang/ gro sa'i mkhan po 'od zer rgyal po tshun chad bzhi brgyud du byung ba rnams dang/ rgyal lha khang dang/ glang thang gi spyan snga 'jam dbyangs
phun tshogs dpal bzang po nas bzung ste khu dbon bzhi bar ma chad par byung ba rnams dang/ lo dang/ bya yul dang/ rgya ma rnams kyi spyan snga nyis brgyud bar ma chad
du byon pa dang/ thel rtse thang gi chen po re re tsam byon pa dang/ tshogs pa sde bzhi'i mkhan po mang ba rnams la bzhi brgyud dang/ tha na'ang re re byon pa dang/ dpal
'khor bde chen dang/ byams chen dang/ snar thang dang/ ngam ring la sogs pa gtsang gi chos sde che chung mtha' dag dang/ mnga' ris stod smad kyi chos sde rnams dang/ khyad
par du mdo khams kyi chos sde che chung mtha' dag gi mkhan po dang/ zur chen dang/ slob dpon rnams ni bdag nyid chen po 'di'i dngos slob dang/ dad pa thob pa'i

nying slob tu ma gyur pa cig kyang mi snang ste/ brjod pas mi lang ngo//yang stod nas mnga' bdag rgyal po'i bla ma nam mkha' 'od zer rgya mtshan dpal bzang po// bar nas dbang
grags pa 'byung gnas kyi bla ma dmar khams pa rgal mtshan 'od zer mdo khams smad nas rgya rgyal po'i bla mchod gro shri bsod nams shes rab rnams so//yang gangs can na
dbang che ba'i slob ma ni/ mdo khams nas gling dpon chen/ gon gyo bla ma rgyal mtshan/ gtsang la rgyal bu sogs rgyal rong gi sde pa chen po bzhi/ khrom khri dpon/ 'phan yul
nas sde pa chen po rgya bya gnyis/ gong dkar ba sku mched gnyis/ rin spungs pa nam mkha' rgyal po yab sras la sogs pa shin du mang ste/ mtshon pa tsam mo//de dag la 'di
skad ces/brgya byin rna ba'i chu gter du//rtse zhing dga' ba'i lha rnams kyi//rnga dbyangs yid 'ong ngo mtshar gtam//rna bas ma blangs lha bu su//sa stengs 'di na che rnams
kyi//ral pa'i thor cog rtser 'dzegs pa'i//zhabs sen chu shel dkar po'i mdangs//mi len byis dad?dang mkhas pa su//khyod zhal yongs 'du'i 'bab stegs las//legs 'bab bdud
rtsi'i rgyun gang la//lha min rnams kyang sred byed na//skal bzang lha rnams smos ci dgos//mdor na gangs can gyi ljongs 'dir sku tshe dang bshad nyan mnyam par mdzad pas/
dngos kyi slob ma'i grangs mtha' yas pa byung ba ni/ bdag nyid chen po 'di dang/ bcom ldan rigs pa'i ral gri dang slob dpon phya pa gsum las lhag pa gzhan med do//1.2.5.2rtsod
pa seng ge'i nga ros phyi rgol gyi glang po ji ltar bcom pa'i tshul/gnyisgsum pa rtsod pa seng ge'i nga ros phyir rgol gyi glang po bcom pa'i tshul ni/lus med gyis
'phangs me tog lcags kyu ni/la la'i snying mtshor zhugs nas rang bzo yis//

shes rab log par khring pa'i gzhung lugs kun//drungs nas 'byin mdzad khyod la phyag 'tshal lo//de yang spyir rtsod pa byed pa'i don ni/ snga rgol du khas blangs pa'i tshe rang
gi dam bca' la sgrub byed yang dag 'god/ de la 'gal ba dang ma nges pa dang/ ma grub pa'i skyon spangs pa'i sgo nas tsher ma 'byin/ phyir rgol du khas len pa'i tshe/
gzhan gyi dam bca' la sun 'byin yang dag brjod pa yin la/ de'i tshe rgol ba gzhan gyi spobs pa phrogs pa de'i tshe rgyal ba'i tshad du 'jog pa yin pas/ de la gnyis te/ 1.2.5.2.1bstan
bcos su bkod pa'i rtsod pa dang/ 1.2.5.2.2rgol ba gzhan dang dngos su thug pa'i rtsod pa'o//1.2.5.2.1bstan bcos su bkod pa'i rtsod pa/dang po la/ kho bo cag
gi bdag nyid chen po 'dis gzhan sun 'byin par byed pa'i phyogs snga ma ni gnyis te/ 1.2.5.2.1.1phyi rol pa dang/ 1.2.5.2.1.2nang pa'o//1.2.5.2.1.1phyi rol pa/dang po ni/
rtog ge pa sde lnga ste/ de sun 'byin par byed pa'i rigs pa ni/ bdag nyid chen pos dbu tshad kyi bstan bcos rnams su mi 'jigs pa'i spobs pas legs par bshad do//1.2.5.2.1.2nang
pa/gnyis pa la gnyis te/ 1.2.5.2.1.2.1rgya gar du grags pa dang/ 1.2.5.2.1.2.2gangs can du grags pa'o//1.2.5.2.1.2.1rgya gar du grags pa/dang po ni/ grub pa'i mtha'
smra ba bzhi las/ dang po gsum gyi mi 'thad pa'i cha sun 'byin pa'i tshul yang legs par mkhyen nas/ dbu sems kyi bstan bcos chen po rnams kyi dgongs 'grel mdzad pa de dag
tu legs par gtan la phab po//1.2.5.2.1.2.2gangs can du grags pa/gnyis pa bod yul du byon pa la grub mtha' 'og ma gsum gyi rnam bzhag rang lugs mthar thug tu khas len pa'i
slob dpon dang/ de'i rjes su 'jug pa'i sde ni su yang med mod/ 'on kyang grub mtha' bzhi'i rnam gzhag 'jog pa'i tshul la mi mthun pa'i khyad par sngon gyi dus su cung
zad byung ba rnams dang/ dus phyis ches shin du mi mthun pa byung ba kun mkhyen du grags pa shes rab rgyal mtshan

gyis bzhag pa'i grub pa'i mtha' rnams dang/ rin po che blo bzang grags pas bzhag pa'i grub pa'i mtha' rnams ni bdag nyid chen po 'di'i rigs pas sun 'byin pa'i yul gyi gtso
bo yin la/ de dag 'di yi rigs pas sun 'byin par ma nus pa ni cung zad kyang yod pa ma yin no//deda yang 'di ltar/ mkhas pa'i dbang po dol po pas/ bde bar gshegs pa'i gsung
rab kyi nges don gyi mthar thug rnam rdzun gyi lta ba de nyid yin par zhal gyis bzhes nas/ de'i rgyab rten du thogs med sku mched kyi gzhung rnams 'dren par mdzad do//de
la ni bdag nyid chen pos khyed kyi lta ba ni dbu mar mi rigs te/ sems tsam rnam rdzun gyi lta ba las ma 'das pa'i phyir zhes pa'i rigs pas sun 'byin pa yin la/ slob dpon
gzhan dag ni/ jo nang pa'i grub mtha' 'di sangs rgyas pa'i grub mtha' bzhi po gang gi nang na yang med do zhes zer ba de ni/ thugs gzu bor mi bzhugs pa'o//de lta mod kyi
kho bo cag gi 'dren pa 'di ni/ spyir sems tsam gyi gzhung la dad cing/ khyad par kun mkhyen dol po pas ngo sprod nor ba ma gtogs bsgom pas nyams su len pa'i rim pa la 'khrul
pa med do// ces gsung zhing thugs mthong shin du che bar mdzad do//gnyis pa rin po che blo bzang pas ni sngon gangs can du byon pa'i bshad rgyud pa dang/ bsgrub rgyud
pa mtha' dag la rlung ltar grags pa'i lta bsgom gyi gnad dang/ mdo sngags dang/ dbu sems kyi grub mtha'i rnam par bzhag pa thams cad 'khrul pa can kho na sha stag yin
par bsgrags nas/ khong rang gi rtog ge'i rigs pas rnam par dpyad cing/ rgyab rten du mi 'grig bzhin du bsgrigs pa'i

lung mang po drangs nas dbu sems dang/ mdo sngags kyi grub pa'i mtha' sngon chad ma grags pa'i rnam grangs ches shin du mang po dag 'jog par mdzad do//de yang lhag pa'i lhas
dngos su lung bstan pa'i grub pa'i mtha' yin par khas len no//de'i skabs su/ gangs can gyi bshad rgyud pa dang sgrub rgyud pa dag phal cher rang rang gi rtsa ba'i rgyud
pa la yod pa'i lta bsgom spyod 'bras kyi rnam par bzhag pa thams cad 'khrul pa yin par khas blangs nas lugs 'di'i rjes su 'brang ba la the tshom tsam yang med par zhugs
so//de'i tshe bdag nyid chen po 'dis ni/ lugs de la snying po cung zad kyang med par gzigs shing/ grub pa'i mtha' de dag ni lhag pa'i lha min pas byin gyis brlabs par gzigs
nas/ lung dang rigs pas sun 'byin pa'i bstan bcos mang du mdzad cing/ sngon byon pa'i gangs can gyi mkhas pa chen po rnams dang/ grub chen rnams kyis gshegs pa'i shul
de nyid rma med par gzigs nas/ de dag gi gzhung srong bar mdzad do//de'i rjes su skal ba dang ldan pa 'ga' zhig gis zhugs pas ding sang gangs can gyi ljongs 'dir chos lugs
gnyis byung bar gyur to//de ltar mdzad pa de ni lugs de la sdang ba tsam du zad do snyam na/ de yang ma yin te/ gangs can 'dir rgyud pa rnam par dag pa las byung ba'i chos
lugs mi 'dra ba bdun tsam zhig snang ba de ni/ sngon gyi mkhas grub dam pa rtsod pa dang bral ba rnams kyis gshegs pa'i shul rnam par dag pa kho nar snang la lugs gsar
pa 'di la ni khungs thub kyi rgyud pa mi snang zhing/ grub pa'i mtha' rnams lung rigs dang 'gal ba'i phyir/ de bas na lugs de sun 'byin par nus pa ni/ bdag nyid chen po
'di'i snga rol du su yang byung ba med do//

de la 'di skad ces/me tog gzhu can gyis brtson 'gro ba 'di//lus med kyis sprul lha gzhon gyis bslus nas//pa sangs slob ma'i lam du song ba na//yid bsrubs 'ching byed drang
srong 'di 'khrungs so//1.2.5.2.2rgol ba gzhan dang dngos su thug pa'i rtsod pa/gnyis pa rgol ba gzhan dang thug pa'i rtsod pa ni gnyis te/ 1.2.5.2.2.1rang phyogs bsgrub pa'i
tshul dang/ 1.2.5.2.2.2gzhan phyogs sun phyung ba'i tshul lo//1.2.5.2.2.1rang phyogs bsgrub pa'i tshul/dang po ni/ gsang phu ne'u thog gi gtsug lag khang du phar tshad
bsdus gsum gyi rang lugs kyi grub pa'i mtha' la sgrub byed yang dag bkod pas/ lo du ma'i bar du chos thog re re zhing dge 'dun tshogs pa rgya mtsho lta bu'i dbus su rtsod
pa'i khyu mchog tu grags pa rnams kyis lan brgyar brtsad kyang rgol ba 'dis rigs pa 'di lta bu zhig song ngo// zhes gtam du gleng ba cig kyang med do//1.2.5.2.2.2gzhan
phyogs sun phyung ba'i tshul/gnyis pa ni/ yul dbus kyi po ta lar rin po che blo bzang dang mjal/ sher phyin gyi lam rim las brtsams pa'i 'bel gtam mdzad pas/ rin po che
pas mngon par rtogs pa'i rgyan sher phyin gyi lam rim ma yin par zhal gyis bzhes dgos byung bas/ spobs pa phrogs la/ 'on kyang thugs gzu bas rjes su yi rang bar mdzad cing/
gan gos lcags nag yug gcig 'bul bar mdzad do zhes slob dpon bzad pa blo rgyam pa gsung ngo//bo dong du paN chen blo brtan bzhi pa dang 'dul ba'i ma byin len gyi rin thang
gi tshad la rtsod pa byas pas/ lung mtshungs mdzad pa na/ rje nyid kyis/ ka ma la shi las mdzad pa'i don brgyad ma'i lung drangs/ blo brtan pas hor rgyal po'i 'ja' sa'i
lung drang dgos pa byung bas spobs pa phrogs so zhes de dus kyi gral la 'khod pa'i rgan po dag gsungs/ gsang phur ldan ma blo rgyam dang nyan rang la chos kyi bdag med
rtogs pa yod med kyi rtsod pa byas pas/

chen po blo rgyam pa na re/ nyan rang 'phags pa chos can/ chos dbyings rtogs pa yin te/ chos dbyings la dmigs pa yin pa'i phyir ces zer/ de la rje nyid kyis/ chos dbyings la
dmigs nas bden par 'dzin pa'i blo chos can/ zhes gsungs pa la/ chen po bas/ thog mar chos can ma grub ces zer zhing/ rjes su dag pa phul zhes gral der 'khod pa rnams gsungs/
ya 'brog gi mngon dgar/ bo dong pa paN chen chos rgyal dang dbu ma'i rtsod pa mdzad pas/ bo dong pas kun rdzob bden pa ces pa'i tshig zur gyi bden pa dang/ don dam
bden pa zhes pa'i tshig zur gyi bden pa'i tshig gnyis po don gcig la 'du bar khas len dgos pa byung bas/ spobs pa bcom pa yin no zhes rje nyid gsung ngo//yang bla ma rje
btsun pa'i gzhung lugs rab 'byams smra ba'i bshes gnyen bdun gyi nang nas/ rtsod pa phul phyin dar ma rin chen gsang phur dka' bcu'i grwa skor la byon pa'i tshe/ rje nyid
dang rtsod pa nyi ma lnga mdzad pa la/ dar mas/ rin po che g.yag pa'i grub mtha' la zur za ba'i dam bca' bcu gnyis bzhag/ rje nyid kyis rin po che pa'i dam bca'i rjes su
zhugs pa'i dam bca' bcubcwa lnga bzhag/ de nas phan tshun 'phen len byas pa la/ dka' bcu pa dar mas nyi ma gsum pa la/ rtags sgrigs pa'i sgrigs mtshams de/ rje nyid kyis
nyi ma bzhi pa la gshags pas/ rtags khas blangs dang thal chos la tshad ma'i bsal pa zhugs pas gnyis po la lan ma thebs par/ sngar gyi sgrig mtshams brjed nas khyab pa med
byas pas/ dngos 'gal la lan btab/ der rje nyid kyis dngos 'gal la lan btab po ces gsungs pas/ gling stod gdan sa ba dang/ rtsod yig 'bri mkhan slob dpon dben gi?ge ba
na re/ khong

gis de 'dra'i khyab pa ma bcas pas dngos 'gal du ma song zhes zer/ rje nyid kyi zhal nas/ khyed kyis mi shes dka' bcu pa khong rang la dris shig ces gsungs pas/ dka' bcu pa
na re song song ces gsungs/ de'i dus kyi rtsod gzhi ni/ rje nyid kyis rigs pas dpyad pa'i tshe/ tshad ma dang gzhal bya don dam du ma grub par zhal gyis bzhes pa las/ dar
mas/ don dam du tshad mas dmigs pa ma grub pa'i phyir/ ces 'phangs nas 'khor gsum ka sgrigs pa las/ rtags kyi sgrig mtshams rigs pas shin tu dpyad pa'i tshe tshad ma dang
gzhal bya don dam du ma grub pa bud/ ces pa yin la/ de nas bgro gleng mang po song ba'i rjes su/ bdag nyid chen pos/ rigs pas shin du dpyad pa'i tshe tshad ma dang gzhal
bya don dam du grub par thal/ don dam du tshad mas dmigs pa grub pa'i phyir/ zhes 'phangs pa la khyab pa ma grub kyi lan btab par rtsod yig las bshad do//yang theg chen
chos kyi rgyal po gong la phyirpyir thegs pa'i tshe/ 'phan yul A hUM gdong gi na mo cher dgas po dka' bcu pa 'od zer seng ge dang/ dbu ma'i rtsod pa byas pas/ dgas po na
re/ myu gu de bden pa gnyis char du yod med la sogs pa'i mtha' bzhi dang bral ba yin no zhes zer/ de la/ bdag nyid chen pos/ myu gu chos can/ kun rdzob tu yod par thal/
kun rdzob tu med pa ma yin pa'i phyir/ 'khor gsum dngos 'gal lo zhes gsungs pa la/ dgas pos khyab pa med do// myu gu sogs pa'i chos can ji snyed pa rnams kun rdzob tu yod
par khas len cing/ med par khas mi len pa de ni/ rigs pa'i rnam gzhag mi byed pa de'i tshe yin la/ rgol phyir rgol so sor bshams nas rigs pa'i rnam gzhag byed pa de'i tshe
ni/ yod med la

sogs pa'i mtha' gang du yang mi len pa de dbu ma'i lugs yin gyi/ kun rdzob tu yod pa ma yin na med par khas len dgos zer ba khyod lta bu'i dbu ma pa srid pa ang zhes khyad
du gsod par byed cing/ dus der dpang po la yod pa'i thang sag pa la sogs pa'i slob dpon rnams dgas po dka' bcu pa bden no zhes kha phyogs par byed do// de la bdag nyid chen
pos/ kun rdzob tu med pa yin na yod pa'i khyab pa chos can/ med pa min par thal/ yod med la sogs pa'i mtha' thams cad dang bral ba'i phyir/ zhes 'phangs pas thams cad
kyi spobs pa med par byas so//yang bdag nyid chen po 'di shar kha ba rab brtan 'phags kyis dgon gsar du spyan drangs chos kyi 'khor lo bskor ba'i tshe dbu ma'i rigs pas shin
du rnam par dpyod pa na/ don dam pa'i bden pa mtha' dag brdzun pa dang bslu ba yin par zhal gyis bzhes/ de la lcang ra chos sde'i mkhan po dge legs dpal ma bzod nas/
mi bsrun pa'i tshig ngan mang po 'don cing/ rtsod pa byed do zhes lan du mar bsgrags kyang/ bdag nyid chen pos dngos su ma brtsad cing/ slob ma thun mong ba rnams la phrin
du springs pa ni/ 'o na khyed rang dpon slob 'khor dang bcas pas shin lkog la dpyod pa'i tshe/ dpyad pa gsum gyis dag pa'i lung du khas len pa/ slob dpon zla bas mdzad
pa'i rigs pa drug bcu pa'i 'grel pa las/ mya ngan las 'das pa yang kun rdzob kyi bden pa yin nam ce na/ de de bzhin te/ zhes gsungs pa de ji ltar yin springs pas/ spobs pa
ma lus pa bcom nas/ lung dang rigs pa'i sgo nas rtsod pa'i nus pa med kyang/ tshig ngan gyi rnga sgra chen po mi zad pa'i springs yig phyogs kun du bsgrags pas/ khong rang
nyid skyes bu dam pa

min pa'i grangs su legs par bgrangs so//de dag la 'di skad ces/mgrin bcu yis ni 'dzam gling gi//mi rnams ma rungs byed pa na//srid bsgrub kyis ni mthar byed kyi//mche ba'i
khyim du bsnyal zhes grags//lha yi bla mas sbyar ba yi//bstan bcos las byung 'khrul 'khor gyis//mkha' lding gis byin zas can rnams//lha min dmag las rgyal zhes thos//nyag
phran bdag po'i yid mtsho las//legs phyung brdzun gyi 'bab stegs can//mi bsrun skye bo'i khar 'phyang ba'i//grub mtha'i grol can smig rgyu yi//chu klu mang po'i 'bab ngogs
su//skal ba med rnams lnga par 'gyur//byed pos rgya mtsho nas phyung ba'i//'chi byed dang ni 'chi med kyi//bum pa gnyis po sbyin ma dang//bum sbyin skyes kyi skal bas
thob//phrag don tsha zer nub pa la//rnam dpyod kun gsal dpal mo yi//yon tan rgyu skar do shal rnams//lhag par gsal ba ma yin nam//bde 'byung gtsug na 'khod gyur kyang//nyi
ma'i 'od dang nye ba na//cha shas nyams par gyur mthong nas//khyod kyis phrag dog lam las byol//res 'ga' lung dang rigs pa yi//seng ge'i gdong dang dus kyi mes//mi bsrun
phyi rgol phrag dog gis//'od zer nyams par mdzad pa mthong//1.2.5.3rtsom pa nor bu'i do shal gyis thub bstan gyi khang bzangs ji ltar brgyan pa'i tshul/gsum pa rtsom pa
nor bu'i do shal gyis khang bzangs ji ltar brgyan pa'i tshul ni/gzhan la ma grags legs bshad gsar pa yis// thub bstan khang bzangs mdzes pa'i ngo mtshar ni// mkhas par mkhyen
pa'i mdzad par legs gzigs nas// bstan bcos mdzad pa khyod la phyag 'tshal lo//List of Rong ston's Writings, list was published in Jackson1988:XVII-XIXde yang 'di ltar/41
sub-commentaries{1-2} yum rgyas pa stong phrag brgya pa'i rnam bshad rgyas bsdus gnyis dang/{3} sa lu ljangs pa'i mdo dang/{4} shes rab snying po'i rgya cher 'grel
dang/{5}

rgyal po 'char byed la gdams pa'i mdo'i 'grel pa dang/{6-7} gsang ba 'dus pa'i rgyud 'grel chen sgron ma gsal ba dang bcas pa'i rgya cher 'grel dang/{8-12} rje btsun byams
pa'i chos lnga dang/{13-17} dbu ma rigs pa'i tshogs lnga/{18} bshes pa'i phrin yig/{19} dbu ma la 'jug pa/{20} dbu ma rgyan/{21} bden gnyis/{22-24} kA ma la shi las mdzad
pa'i sgom rims thog mtha' bar gsum gyi TI ka shin du rgyas pa dang/{25} 'dul ba tshig le'ur byas pa me tog phreng rgyud dang/{26} chos mngon pa mdzod kyi rnam bshad rgyas
pa dang/{27} brgyad stong don bsdusbsdu dang/{28} tshad ma'i mdo dang/{29-36} tshad ma sde bdun rigs pa'i gter dang bcas pa rnams kyi rnam bshad rgyas pa dang/{37} dbu
ma chos dbyings bstod pa/{38} dbu ma rten 'brel snying po/{39} 'phags pa thogs med kyis mdzad pa'i bsam gtan sgron me/{40} klu sgrub kyis mdzad pa'i byang chub sems 'grel/{41}
sgra gcan 'dzin gyis mdzad pa'i yum sher phyin la bstod pa ste/ mdor na gzhung lugs chen po bzhi bcu zhe gcig gi rnam bshad mdzad do//furthermoregzhan yang{42} rgyan
dang yum drug sbyar ba'i mdo sbyor/{43} mngon par rtogs pa'i rgyan gyi lam rim chen mo/{44} rgyan gyi dka' 'grel rgyas pa/{45-46} 'grel sgrig che chung/{47-48} sbyor Ti
ka dang thal phreng/{49} theg pa chen po rgyud bla ma'i dka' 'grel/{50-51} don bdun bcu'i bshad pa che chung gnyis/{52-53} dbu ma rigs tshogs kyi spyi don che chung gnyis/{54}
tshad ma sde bdun gyi don snga phyir mdzad pa sde bdun rgyan zhes bya ba dang/{55} sde bdun gnad kyi zla zer zhes bya ba dang/{56} nang pa'i grub mtha' smra ba dang
po gsum gyi rnam bzhag rgyas par phye ba dang/{57} yo ga rnal 'byor rgyud kyi chos 'byung rgyas pa dang/{58} kun rig rtsa ba'i dkyil 'khor gyi lag len gyi cho ga rgyud
don snang ba zhes bya ba dang/{59} skyed rdzogs

spyi'i rnam par bzhag pa rim pa gnyis kyi gsal byed ces bya ba dang/gzhan yang{60} bstod pa'i tshogs grangs kyi bgrang bar mi nus pa dag mdzad do//rtsom pa'i tshogs 'di dag
ni dgung lo nyer gnyis bzhes pa nas bzung ste/ drug cu re drug phan chad du rdzogs zin pa yin la/ de nas dgung lo brgyad cu nam bzhes kyi bar du/ nyin par chos gsungs pa
dang/ mtshan mo bsgrub pa rtse gcig pa kho na mdzad pa'i dam bca' brtan po mdzad de/ bstod pa re tsam ma gtogs pa bstan bcos kyi rtsom pa ma mdzad do//de nas dgung lo drug
cu re dgu bzhes pa/ shing mo yos kyi lo la skyid smadskyi smad ri bo rtse lnga'i mgul na slob ma'i tshogs mang po dang bcas te bzhugs pa'i tshe/ mtshan lam du rje nyid
kyis btab pa'i dgon pa yin zer ba cig tu/ chos dung lan bdun bus pas dge 'dun stong rwa can tsam 'dus pa'i mtshan lam byung zhing/ de'i tshe 'phan yul gro sa'i mkhan pos/
rje btsun dam pa 'di nyid gro sa ba'i bu slob bla na med pa yin pas/ dgon pa phyag tu 'bul bar bsam nas/ thog mar spyan drangs so//de nas rim gyis 'phan yul gyi chos sde
chen po thams cad kyis spyan drangs/ lung pa 'dir chos sde chen po gsar du gtsugs nas zhabs brtan par bzhugs dgos so zhes pa'i zhu ba nan gyis phul/ zhal gyis kyang bzhes/
sde pa so sos rang rang gi 'dod pa dang bstun pa'i sa'i dmigs re re phul yang/ rten 'brel ji lta ba bzhin du ma 'grig/ de'i tshe mkhar rtse ba drung dge slong pas dgon
pa 'debs pa'i sa phyogs ni gol ma zhes bya ba'i lung pa dben zhing/ yongs?yangs la nyams dga' ba/ lung pa de'i nang na sngon rje btsun dam pa rgya gar gyi brag

chen bcu gsum gyi nang tshan yin nam yang zer ba'i brag dkar shar nub ces bya ba yod/ de gnyis kyi dbus na zhi byed kyi chos lugs 'dzin pa'i sgom chen pa rong po chos bzang/
zhes bya bas btab pa'i dgon pa byung zer/ de dang skad thos kyi sa na/ sngon rma rin chen mchog ces bya ba'i dgon pa byung zer/ de lta bu'i sa phyogs de bzhed par 'dug
na 'bul lo zhes zhus pas/ thugs shin du dgyes/ sngon gyi thugs kyi bag chags sad/ da lta rang 'gro gsung/ shing mo yos kyi ston zla tha chung gi tshes brgyad la sa cha'i
gzigs rtog la phebs/ gol ma zhes bya ba'i lung pa de'i dbus drang po na ne'u gsing yid du 'ong ba/ chu mig mang pos rnam par brgyan pa/ de'i dbus drang po na sa cung zad
skam pa/ 'bur du dod pa/ dung dkar po g.yas su 'khyil ba'i rnam pa can zhig snang ngo//der rje nyid kyis phyag 'khar gyis gtsugs nas 'khyil gyi thad der 'dir chos khri mdzad
do gsung gin yod pa'i tshe/ de'i phu na rgyun du yod pa'i sgom chen pa rdo rje bkra shis zhes bya ba/ shin du bzang po zhig yod pa des/ nas dang/ 'bras dang/ do lo dang/
sngo ne dang/ gzhan yang rin po che sna lnga bdar ba'i phye ma 'dres yod do zer pa'i sder ma gang phul/ na ning kho bo'i rmi lam na/ lung pa 'di thams cad me tog gis
gang bar rmis/ mdang sumgsum gyi rmi lam na da lta phyag 'khar gtsugs pa'i thad 'di na/ bya rgod spungs pa'i ri yin zer ba'i chos khri gcig 'dug/ de la phyogs bcu'i sangs
rgyas dang byang chub sems dpa' mang pos me tog 'thor ba rmi lags zer ba zhus pas/ khyed kyi ming la ci zer/ rdo rje bkra shis zer ba lags zhus pas/ rten 'brel bzang gsungs/

'bru dang rin po che rnams phyogs bcur 'thor ba mdzad/ bkra shis par gyur cig ces gsungs/ yang sa phyogs de na gzhi la 'khod pa'i 'khams ru rgan po zhig gis/ ja sder ma gang/
zho rdza ma gang phul nas/ byin rlabs zhus khyod kyi ming la ci zer zhes gsungs/ thar pa zhes zer ba lags zhes zhus pas/ rten 'brel bzang zhes gsungs zhing ja dang zho
bsres nas phyogs bcur gtor bar mdzad/ bkra shis par gyur cig ces gsungs shing gtsug lag khang dang bla brang gi sa'i thig gdab/ dgon pa'i ming ni nA lenTa'o zhes gsungs/
de'i dgun dang dpyid/ lo pa dang/ bya yul bas spyan drangs/ me pho 'brug gi lo'i dbyar dgon pa'i rmang bting/ brang khang brgya dang/ sum cu rtsa bdun thebs/ de nas bzung
ste dbyar chos dang/ dgun chos kyi sgrigs dang/ rnam par bzhag pa gsang phu ne'u'i thog na ji ltar yod pa bzhin phyag len du bzhes te/ lo bcu bzhi'i bar du zhabs brtan
par gdan chags so//dus de dag tu gzhan don phrin las legs par rgyas shing mthar phyin/ phyogs kyi bu slob thams cad legs par 'dus/ phyogs kyi mi che dgu mtha' dag gis 'bul
ba dang/ zhe sa byas/ rten 'brel thams cad rang 'grig tu song/ rje nyid kyi thugs rgyud la mngon par rtogs pa'i yon tan mang po gong 'phel du 'khrungs so//de yang 'di ltar/
chos rje karmA pas/ ja sigs sum cu/ khal gyi mdzo sga stan dang bcas pa dang brgya 'bul chen po mdzad/ rgya nag gi rgyal pos du gang bkra shis seng ge brdzangs nas gos
phyi nang cha lnga dang/ ja sigs lnga la

sogs pa'i brgya 'bul chen po byung/ sne gdong nas dbang grags pa 'byung gnas kyi/ drung du tshigs su bcad pa'i dbyangs kyis bstod bkur bsngags gsum dang/ dge 'dun tshogs pa
la bsnyen bkur rgya chen po dang/ dgon pa'i gzhi rkyen gtsugs/ drung nor bzangs pa sku mched phebs nas/ rnam gzhag rgya chen po mdzad nas dgon pa'i gzhi rkyen phul/ gling
stod smad bar gsum gyi dpon chen dang/ khrom khri dpon dang/ gtsan la rgyal po sogs rgyal rong gi sde pa bzhi'i zhal ngo rnams dang/ mon gyi rgyal po sogs byon nas/ gdams
pa dang byin rlabs zhus/ longs spyod bsam gyisgyi mi khyab pa'i 'bul ba byas/ sa skya nas bdag chen 'jam dbyangs pa phebs bsnyen par rdzogs pa'i mkhan po zhus/ de'i gcung
bdag po mthu stobs kyi dbang phyug phebs/ rje nyid kyis bdag po la bsu ba mdzad pa'i dus su/ bdag pos rje nyid gur gyi mgon po'i skur gzigs/ mi g.yo ba dkar po'i rjes
gnang mdzad pa'i dus su/ mi g.yo ba sngon po sbrul gyi ske rags can cig tu gzigs/ yang lo dgon pa nas spyan snga tshul khrims dar ma mjal du phebs/ bkra shis khra rings
brkyangs/ dge 'dun tshogs pas bsu ba mdzad/ me tog gi char chen po babs/ dus der spyan snga bas rje nyid kyi zhabs kyi mthil sor bzhi tsam sa la mi reg par byon gyin 'dug
pa mthong/ yang gung ru rgyal mtshan bzang po mjal du byon pa'i tshe/ phyir mi ldog pa'i rtags las brtsams pa'i dri ba byas pas/ phyir mi ldog tu yid ches par byung gsungs
zhing/

dus der/ go bo dang/ ra dmar ba chu 'dren pa'i yur ba la mi 'cham pa'i 'khrug pa chen po 'ong grags 'dug pa la/ rje nyid kyi gzim khang gi steng nas phaT ces gsungs pas 'khrug
pa rang zhi la song zhes slob dpon rgyal bzangs pa gsung ngo//yang mkhan chen padma bzang po mjal ba dang/ khong pa nyid kyis mdzad pa'i dus 'khor TIka chen gyi rab gnas
zhu ba la byon pa'i dus su/ dge 'dun tshogs pas bsu ba mdzad/ me tog gi char babs/ rje'i zhal nas/ mkhan chen pa khyed kyis byas pa'i TI ka la nor pa gsum yod ces gsungs/
de gang yin zhus pas ci yang mi gsung mod/ nga rang gi blo la mi bde ba gsum yod pa dang 'thun par byung bas/ rje nyid la mngon shes mnga' ba la rtsod pa med ces gsungs/yang
khams nas slob dpon rin chen blo gros rje nyid mjal ba la phebs pa'i tshe/ rje'i zhal nas khyed kyis ja gang bzang ba thams cad nged la phul cig/ dkar yol gyi nag
la nang dkar ba de yang phul cig zhes gsung/ bdag lo gsum dbus gtsang du chos sngar ma thob pa rnams nyan pa la 'ongs pa yin pas/ ja bzang po gang yod phul bas mi yong
lags/ dkar yol de 'dra ni ye rang med lags/ zhes zhus pas/ khyed lo 'di ma 'khor bar khams la 'gro bar 'dug ces gsungs/ phyis gsang phur ja 'gyed byas pa'i dus su/ ja sigs
cig gi sked pa bcad pas/ dkar yol de byung pa/ rje nyid la phul lo//rkyen dgos 'ga' zhig gi dbang gis khams la thegs pa yang de bzhin kho nar byung ngo zhes khong pa nyid
gsung ngo//yang lha

'bri ston pa shes rab rdo rje rab sgang nas mjal ba la phebs/ lung bstan zhus pas/ rgyu sde'i gnad phyinpyin ci ma log par shes nas/ lag len 'khrul med du byed pa bla ma bzangs
yin pas/ der thang gcig byon/ de nas mgyogs par rab sgang la byon/ dbus gtsang du yun ring na bar chad cung zad tsam byung nyen yod/ khyed rang gi dgon pa der mkhan
chen pa dang/ nged dpon slob kyi sku 'dra tshad dang mnyam pa re bzhengs des byin rlabs myur du 'jug pa yin ces gsung ngo//ji skad gsung ba thams cad thog tu khel ba byung
zhes gsung ngo//yang lha 'bri ston pa/ go bo rab 'byams pa/ kun mkhyen dga' ba gdong pa dang gsum la/ bya ba dang bya ba ma yin pa'i rnam dbye thams cad rje nyid la gsol
ba btab na/ rmi lam du lung ston gyin yod pa yin zhes khong pa gsum zhal gyis bzhes so//yang dus gcig gi tshe/ dbon po kun rdor ba khyod bla ma'i gdan sa gsum byed dgos
pas gal che zhes gsungs pa slob dpon nam mkha' dpal ldan gyis thos/ khong gi bsam pa la gdan sa gnyis byed pa srid/ gsum mdzad rgyu med bsam pa byung ste/ phyis nA lenTA'i
gdan sa mdzad pa 'di dgongs pa yin pa 'dug ces gsung ngo//yang chos khri'i steng na snga chos gsung gin yod pa'i tshe lcags zam pa mi nyag ral pa can gyi cha lugs byas/
yid la med du thal mar byung ste rta las ma bab pa chos khri la bskor ba gsum byas/ mang ja skol ba yin dung bus zer nas chos grwa'i zer der thab chung gcig gtsugs ja zhim
po phor pa gang thon/ dung ma bus kyang dge 'dun lnga brgya tsam rang shugs kyis 'dus byung/ ja thur ma gang re dge 'dun thams cad kyi

phyag tu blugs mang ja de la byed pa yin/ sder ma cig khyer la shog/ chos rje khyod la mngon shes yod na sder ma'i nang du ci 'dren pa 'dug ces zer/ rje nyid kyi zhal nas bu
ram rdog ma kha yar gcig e yod yin gsung/ ji skad gsung ba bzhin bu ram sder gang phul nas 'di skad ces ja phor pa gang gis mang ja 'grub pa ya mtshan mi che 'am/ chos
rje khyod rang gi bu ram sder ma gang po des dge 'dun thams cad la re re khyed na/ chos rje khyed pho skyes yin ces zer/ rje'i zhal nas 'o na thams cad la brims shig ces
gsung/ de nas khams pa dge bshes gcig gis brims pas bu ram rdog po nyi shu tsam gyi bong tshod cig yod pa la dge 'dun lnga brgya tsam thams cad la rdog po re re khyed par
byung/ rje'i zhal nas/ de bas de ngo mtshar mi che 'am gsung bas lcags zam pa na re/ 'o na ngas rgya nag ri bo rtse lnga 'khor ram mi 'khor/ nyag chu la lcags zam tshugs
sam mi tshugs zhes zer zhes/ sngon lha sa'i lcags zam 'dzugs pa'i dus su rje nyid gsang phu na bzhugs pa'i tshe/ lung bstan zhus pa thog tu khel bas yid ches par snang zhing/
dus 'dir yang lcags zam pa spyir khang pa'i nang du mi 'byon pa yin pa la/ de'i nyin gzim khang du byon/ dpon slob gnyis po lkog tu zhus lan 'ga' zhig mdzad nas thegs
so// zhes nye bar gnas pa dag gsung ngo//yang gon gyo kun spangs pa ni/ rje nyid la gdams pa khyad par can mang du zhus shing/ dad pa thob pa'i slob ma yin pas lung bstan
zhus pa ni/ nga jo bo'o rin po che'i drung du smon lam chen mo// blo bzang grags pas byas pa de bas lhag pa cig byed 'dod/ 'grub bam mi 'grub ces zer/ rje'i zhal nas
smon lam rkyang pa la

'byung med/ jo bo shAkya mu ne'i drung du/ sde snod shes pa'i dge 'dun mang po la bsnyen bkur byas na 'grub/ dus der kho bo spyan drongs/ chos kyi 'khor lo bskor/ ming la smon
lam ma zer chos 'khor gyis ces gsung/ rje nyid kyis ji ltar gsungs pa bzhin kun spangs pas kyang phyag len la bkal/ de'i tshe rje nyid spyan 'dren pa ni sa phyogs de'i
yon bdag gi gzhan dbang du gyur nas ma grub/ chos kyi 'khor lo bskor ba'i mtshonmchon byed du/ bka' 'gyur dang/ bstan 'gyur tshar drug bsgrags so//de dus kyi sku skal la
dmigs te/ nA lenTA'i gtsug lag khang du jo bo'o yi sku tshad bzhengs/ dge 'dun la tshogs zangs chen mo phul/ dbyar chos la rigs ra gtsugs so//de dag la 'di skad ces/chags
dang sdang ba'i dpung tshogs bzhi bshams shing//pha rol phrag dog drag pos sun 'byin pa'i//rtsub 'gyur tshal du mgon khyod mi bzhugs kyang//gong mas lung bstan dga' ba'i
tshal 'di rnyed//bu slob mang po'i 'khor yug yangs pa'i dbus//rtogs pa'i rlabs phreng gong nas gong 'phel zhing//srid zhi'i rgud pa sel ba'i 'bab ngogs mchog//chos kyi
rgya mtsho dpal ldan nA lenTAr//brtse chen khyod kyis mkhyen pa'i yon tan gyis//'jig rten rgud pa ma lus rab bsal nas//bstan pa'i chu chen brgya phrag khyod kyis phab//mthu
stobs dpung gis drag po'i khengs pa 'phrog//de yang 'di ltar bdag nyid chen po 'di la nus pa'i yon tan bsam gyis mi khyab pa mnga' ba ni/ spyir bden pa'i tshig mtha'
dag 'grub/ bstan pa sun 'byin par byed pa'i dgra bo dag la smod pa cung zad tsam mdzad na'ang de la mi 'dod pa mang po thog tu 'byung/ spyir chos skyong thams cad bran bzhin
'khol/

khyad par dam pa sangs rgyas kyi chos skyong a gho ra dang/ gnyan gyi mgon pos thun mong gi las tshogs thams cad bsgrub/ yul gang du mi ma yin gyi gnod pa byung ba na/ rje
nyid kyi mtshan nas bton pa tsam gyis 'byung po rnams myur du 'bros/ gsang chab btung pa tsam gyis gdon gyis gzir ba rnams myur du grol/ khyad par gsang chab des nad gang
la yang mi phan pa med/ khyad par klu'i nad kyis gzir ba la byin rlabs dang dmigs pa cung zad mdzad pas grol/ de'i snyan grags la brten nas klu nad can mang po gdams pa
zhu ba la 'ongs/ de dag la de bzhin gshegs pa klu dbang rgyal po'i bsgom bzlas 'bogs par mdzad/ ser ba drag po 'bab pa dang/ pha rol po 'khrug pa byed pa mthong na phaT kyi
sgra gcig mdzad de tsam gyi zhi bar 'gyur ro//de la sogs pa brjod pas mi lang ngo//de ltar dgung lo brgyad cu'i mthar son pa'i tshe/ lung bstan gyi sku tshe'i tshad kyang
mthar phyin/ thugs dam gyi rtogs pa zab mo ji ltar dgongs pa bzhin grub nas/ me mo yos kyi lo dgung lo brgyad cu rtsa gcig la phebs pa'i tshe/ nye gnas chen mos/ rje
nyid kyi gser sku rtse khru gang pa gcig bzhengs/ phyag tu phul bas/ 'di la kho bo lo gsum sdod pa'i rten 'brel byed/ de'i ring la bstan bcos mang po 'chad/ rtsom pa yang
mang po byed/ yum rgyas pa dang/ de'i TI ka rngog los byas pa dang/ snyan ngags kyi bstan bcos chen po dpag bsam 'khril shing yang/ nam mkha' dpal ldan gyis nyi ma'i gung
la legs par thon cig ces gsung/de nas yos lo hril po dang/ 'brug gi lo'i hor zla dang po tsam yang chad la/ chos tshan mi gcig pa

brgya dang bzhi bcu zhes drug gi rtsom pa mdzad/ de'i bar bstan bcos mang po'i lam rim dang/ dbu ma lta khrid dang/ sgom rims thog mtha' bar gsum dang/ ni gu dang/ zhen pa
bzhi bral dang/ snying po don gsum dang/ mchod rten drung thob dang/ bde mchog rim lnga dang/ zhi byed kyi brgyudrgyud pa phyi ma la sogs pa khrid dang sgom rims rnams gtso
bor gsungs so//de nas sa pho 'brug gi lo'i hor zla dang po nas drug pa'i bar la/ tshig le'ur byas pa me tog phreng rgyud/ dbu ma rigs pa'i tshogs lnga/ rin chen phreng
ba/ bshes pa'i spring yig/ rgyud bla dang/ mngon par rtogs pa'i rgyan rkyang pa/ tshad ma rigs pa'i gter rnams snga chos dang/ phyi chos shin tu ring bar mdzad/ nye gnas
pas gzhung mnan nas sho lo ka gcig kyang ma lus pa la bshad pa rdzogs par mdzad do//de dag gi skabs su 'di skad ces gsung ste/ kho de ba/ chos nyan tsho long la rkang bro
gyis/ nga lta bu'i skyes mchog dang 'phrad pa skal ba bzang/ khams pa phob phob cig 'dug e bsam ces gsung ngo//de nas zla ba 'ga' zhig sku mtshams mdzad/ gsung chos rgyas
skar nas gsungs so//de nas bstan bcos pa'i lugs kyi sbrul lo shar/ dgun chos 'jug pa'i dus la bab pa na/ nye gnas rnams kyis da lo dgun chos la chos khri khar thegs pa'o
brgyal/ gsung chos rgyas skar nas gnang pa 'thad lags zhus pas/ bstan pa'i bya ba la'o brgyal na brgyal zin/ kho bo chos khri'i steng du 'gro// bcom ldan ral gri yang
chos khri'i thog tu grongs pa yin ces gsungs/ de nas hor zla bcu gcig pa'i tshes brgyad kyi nyin kho bo cig slob dpon don yod dpal bzang pos/ tshal gung thang du chos dbar
la thegs pa'i zhal ta zhus pas/

kho bos 'chad nyan cig e yong bsam dgon pa btab pa la gdan sa ba dang/ 'chad nyan par rlom pa thams cad grong chog dang/ dbang bskur byed zer nas zi ri tha ra rkyang byed/
'chad nyan pa nga rang min pa med/ nga ni myur du 'chi/ khyod rang 'di kho nar sdod la 'chad nyan gyis ces gsungs/de nas hor zla bcu gnyis pa'i tshes gcig gi mtshan mo sa
chen po g.yos/ gzim khang la gas pa byung/ tshes gsum gyi dgongs mo zla ba'i 'od zerzar dang 'grogs pa'i 'ja' dkar po gcig gzim khang la zug pa rong po blo ldan gyi sa mthong/
tshes bzhi dang lnga la yang?lang de kho na ltar 'dug/ the tshom zos nas zhag shas gcig mtshan thog thag skor ba byas pas/ tho rangs kyi dus su glu len gyin gzim khang
la skor ba byed pa'i rjes mi zin pa 'ga' zhig snang/ de'i phyi nyin nyi ma'i 'od zer 'thug pa rang gi thad na/ me tog gi char pa sa la mi 'bab pa mang po snang/ de nas
dka' bcu pa blo ldan gyis 'phrad pa thams cad la 'di 'dra 'dug ci yin byas pas/ phal cher gyis ci yang mi lto zer/ mi nag pa rgan po cig na re/ gzhan ni mi shes mtshan
mo 'ja' zug pa de ltas ngan yin zer/ de nas khong gis nang skor ba rnams la 'di skad ces/ mdang sang zi ri tha ra mang po rang 'dug/ sku rim 'dra e dgos byas pas khong rnams
na re/ khyod drung nas la mthong shin du chung bar 'dug ces zer/ de nas slob dpon dka' bcu pa blo rin gyis/ rje nyid la zhus pa/ dge bshes blo ldan la sogs pa mang pos
mthong tsa na/ mdang sang ltas sna tshogs cig 'dug zer/ bsnyung gzhi 'dra byung dogs yod pas thugs dam la bsgrim par zhu

zhus pas/ kho bo la na ba mi yong/ na ba med par 'chi ba 'ong/ 'chi ba la thugs dam gyis zlog pa yang yod/ mi zlog pa yang yod/ kho bo'i sems ni nam mkha' 'dra nam mkha' khyod
kyi sku mdog 'dra/ 'dra la 'dra min sna tshogs yod/ ces gsung ngo//de nas slob dpon nam bsod chen mo dang/ dka' bcu pa shAka bzang dang/ slob dpon blo rin dang/ nam mkha'
snying po rnams kyis gros byas nas zhus pa/ di ring tshes bcu tsam du sleb/ dgun chos kyang zla gcig lhag tsam song/ da lo gzhan las chos 'phel bar byung/ mdang dgongs
nas rigs lung yang chag byung bas/ nged rnams kyang bzad chu shul la gnang nyin tsam chos bar la thegs pa yin lags zhus pas/ spyan hur gyis mdzad nas/ da rung 'gro mi
ran/ tshes bcubcwa lnga bar du sdod/ chos mjug 'di la tsha ra dang/ mang ja 'ur chil le ba 'ur chil le ba yong/ nged rang yang tshes bcu bzhi la chos mtshams byed ces gsungs/
khong rnams kyis zhus pas/ mang ja gcig tsam e yod yin/ 'ur chil le ba 'ong pa'i don med/ drung nas chos rgyun du gsung ba la dgun chos la chos mtshams kyi lugs med
lags pa/ grwa pa rnams kyi chas ka yang zad 'dug pas cis kyang 'gro lags zhus pas/ a pho 'o na zhag gsum bzhugs dang/ skad cha gsar pa 'ong nyen yod de ces gsungs/ de nas
tshes bcu gnyis kyi snga dro nam mkha' g.ya' dag/ me tog gi char sa la ma bab kyang nam mkha' la lding/ chos dung gcig bus pas skad gnyis yod pa 'dra cig byung/ de'i nyin
chos nyan gzhan las mang ba tshogs/ de nas gzim khang gi sgo thon ma thag tu phyag 'khar mchan khung g.yon du bcug/ khyi rnams la khyi zan

gnang gi na chag phyi pa med par byon/ khyi zan de zad pa dang/ phyag 'khar la mdung bsgor gyi rnam pa mdzad kyin byon nas bzhugs stan la bzhugs ma thag tu/bla ma dam pas byang
chub brnyes pa na//slob ma'i tshogs la ye shes gzigs pa 'jug//chos 'brel byas pa don med mi 'gyur bas//chos thob pa la dga' ba sgo mas cig ang//zhes lan gcig gsungs
nas/ gang blo 'don par mdzad do//de nas gsung chos ni rten gyi bse ru lta bu'i lam// ces pa'i mdo tshan pa gnyis la bshad pa rgyas pa mdzad/ lha rnams kyis mngon par gtor
ba'i me tog 'di dag ni/ bdag gis sngon chad sum cu rtsa gsum pa'i gnas na yang yod par ma mthong ste/ 'di dag ni sprul pa'o zhes gsungs/ 'de'i lhag ma sang nyin nyi ma dron
po byung na 'chad do zhes gsungs/ theg pa chen po rgyud bla ma'i chos ni/de ltar nam mkha'i mtha' klas kyi//'gro la rtag tu lhun grub par//thogs med blo ldan de yis ni//sems
can don ni yang dag 'jug//ces sogs sho lo ka gsum gsungs/ de nas dar cig spyan nam mkha' la gzigs nas hrig ge ba mdzad/ de nas skyil mo krung mdzad bzhin pa'i ngang
la/ phyag 'khar sa la gtsugs phyag gnyis kas phyag 'khar la 'jus nas/ 'o bstan pa la bsam pa'i bshad nyan dgos pa yin/ rang re'i dgon pa 'dir yang nyin mo mdo dang/ bstan
bcos chen po rnams la nyan bshad mdzad dgos/ khyod khyod rang rang/ khyod ma yin khyod ces ma zer/ mtshan mo lung dang rigs pa'i rnam gzhag 'ur chil le ba gyis/ rnga
ma brdung/ dung ma 'bud/ grong ma 'grim/ kho bos lo brgyad cu rtsa gsum lon lon gyi bar

du 'chad nyan byas pa yin ces gsung ngo//de'i phyi nyin tshes bcu gsum la nam mkha' shin du grang bar byung bas chos khrir ma phebs/ slob dpon 'chad nyan pa thams cad sku mdun
du gsol ja la spyan drangs/ ku re dang bzhad gang mang du mdzad/ kho bo shi na pags pa dang chu ser yang ring bsrel du 'gro zhes gsungs/ de nas dgongs mo thugs dam gyi
rim pa dang/ gtor ma'i rim pa rnams mdzad zin/ nye gnas rnams so so tha dad du nyal ba la 'gro ba'i tshe/ dge bshes bsod blos na bza' rnams mi 'chug par sku la gsol/ dbu
zhwa sgron pas/ gtor ma shoms gsung gin 'dug/ gtor ma lan gcig ni bshams zin zer ba zhus nas/ gzim mal la skor ba'i yol ba de 'than nas 'gro grabs byas pas/ kho de tsho/
a la la zhes lan gsum gsung gin 'dug/ ci lags ces zhus pas/ khyod tsho so sor ma 'gro/ ja bskol/ slob dpon spyan drongs mkhan chen pa yang byon 'dug/ gzhan yang mang po
'ong gin 'dug gsung/ da nam 'phyi 'di 'dra la ci gsung ba yin ca le co lo ma gsung bar/ gzim mal du ca re bzhugs nas thugs dam mdzad par zhu/ zer ba zhus nas nye gnas pa'i
sar phyin/ do dgongs ca le co le mang gin 'dug pas/ sku mdun der byon nas blta rtog 'dra byas na drag pa 'dra zer ba byas so//de nas tho rangs kyi dus su nye gnas kyi
sku mdun du byon pas/ sngar lugs bzhin sku stod thams cad rjen par bton nas/ thugs dam mdzad kyin 'dug/ de nas ring por ma lon par de nyid du dga' ldan gyi gnas su bde bar
gshegs so//de dag la 'di skad ces/kye ma kye hud sa

stengs 'gro ba'i yab//lus can lus med pas brtsen 'di bor nas//lha yul lha yi khang bzang la dga' ba//brtse chen brtse ba med pa ma lags sam//kun gyi yab khyod kun la mi chags
na//ma lus 'gro la ma bzhin brtse ba ci//bu slob yongs la bu bzhin brtse mdzad na//mgon khyod 'gro ba'i mgon du mi bzhugs ci//rig gnas kun dang mdo dang rgyud sde dang//bstan
bcos yongs la thos bsam goms pa yis//bstan pa 'degs pa'i khur gyis rab ngal nas//lha yul ngal bso'i bsti gnas snyeg lags sam//sngon tshe khyod gsung bdud rtsi rab
'thungs kyang//de nas khyod kyi phun tshogs la sdang ba'i//log bsgrub lha min tshig mda' ma bzod nas//mtha' bral steng gi khang bzangs la 'dzeg gam//khyod zhabs ngang mo
zung gis mi rnams kyi//cod pan chu gter 'dzin pa 'di btang nas//ma pham zhal gyi slob mar khas 'che ba//rtag tu bla ma'i khur gyis ngal gyur tam//res 'ga' me tog 'ja' tshon
gyis bklubs zhing//res 'ga' sa chen g.yos pas bsngags byas nas//lha mi'i mgon po lha yul du 'bod pa//tshangs dang brgya byin stan la mi 'dug'dugs gam//mi pham chos rje
khri la 'khod bzhin du//byams mgon gnyis pa dga' ldan der gshegs pa//thugs rje'i dbang phyug ma pham rgyal ba de//'dzam gling 'dir 'pho'i dus la bab min nam//de lta mod
kyi thub chen rgyal ba yang//brgyad cu'i steng du rang gnas dam par gshegs//yongs rdzogs bstan pa'i mdzad pa kun zin nas//lha yul gshegs la mya ngan gyis ci bya//de nas
khyod kyi byang chub brnyes pa na//thugs rje'i lam chen

rings par brkyang nas ni//nyid rang gang na 'khod pa'i go 'phang la//dad ldan slob ma'i tshogs rnams drang du gsol//de nas tshes bcu bzhi'i snga dro nas nyer gcig gi bar la/
sku khams bsnyel ba'i lugs su byas nas/ gra nang gling gsum thams cad kyis mang ja drug cu tsam bskol/ dge 'dun stong rwa can tsam gyis nyin mtshan gnyis ka sku rim rgya
chen po 'bad rtsol gyis legs par bsgrubs so//de nas gdung mchod dang/ nyi ma dbus phyogs kyis chos sde mtha' dag tu gshegs rdzong gi rims pa ji ltar bsgrub pa'i tshul ni
bsam gyis mi khyab pas brjod par mi nus so//de nas nang rten gser dngul las grub pa'i bkra shis sgo mang gi nang du/ sku gdung rin po che bzhugs su gsol ba dang/ phyi rten
bstan pa'i bdag po thub pa nyid kyi sku lugs su blugs pa'i gser sku rgya mtho nyi shu rtsa lnga ma rnams chos rje gdan sa pa dang/ nye gnas chen mo rnams kyis legs par
grub pa'o//sku gdung ni ding sang gi dus su gzhal du med pa'i yid bzhin gyi rin po che'i ngo bor gnas gyur nas bzhugs pa yin gyi/ rus bu'i rnam par ni cung zad kyang mi
bzhugs par nges te/ sngar zhi bar gshegs ma thag gi dus su/ sku gdung gdung sgrom dang bcas pa de/ mi rgyags gud bar ma cig gis khur ba dang/ pang du bteg nas gzhan la byin
rlabs byed pa la dka' ba'i gnas gang yang med pa cig yin pa la/ dus phyis zhi bar gshegs nas lo nyi shu song ba'i dus der/ chos kyi rje kun dga' rdo rje'i zhal snga nas
sku gdung gi mchod rten de nyid rgyu dang bkod pa phun sum tshogs par bsgrubs pa'i skabs der/ gdung sgrom de nyid mi rgyags pa gcig gis pang du len pa lta zhog/ sgul bar

yang ma nus shing/ mi bzhis khri la bteg kyang shin du lci bar snang ba'i phyir ro//dper na/ rtse thang pa'i slob dpon ston pa'i lag tu zhabs g.yas pa'i mtheb chen gyi son
mo rang po gcig khor rang gis zhus nas yod pa de/ dus phyis thams cad nya phyis kyi rang bzhin du song nas sen mo rang ga ba'i rnam pa cung zad kyang med pa dang/ dbon po
rin chen dpal bzang po'i phyag tu tshems gcig byon pa la dus phyis tshems rang ga ba'i rnam pa de gnas gyur nas spos shel dngas pa'i rang bzhin can/ ring bsrel brgya phrag
gis byur bur bltams pa gcig byung ba dang/ mi nyag blo bzang la nye gnas kyis tshems gcig byin pa/ mi nyag gi lag tu sleb ma thag tu ring bsrel gcig 'bur gyis byon/ dus
phyis ring bsrel gcig po de bog pa'i shul nas yang cig byon/ de yang phog/ de'i shul nas cig 'byon gyin yod par thos pa lta bu'o//de la 'di skad ces/mi pham zhal grub grub
pa'i sar bzhugs pas//kun gyi yongs 'dzin 'dzin ma'i khyon dag tu//gzhan las rab 'phags 'phags pa'i thugs mnga' ba//kun mkhyen rong ston ston pa'i rgyal tshab yin//gang
la rab mkhas mkhas pa kun gyi mchog//sku gsung rab btsun btsun pa yongs kyi rje//nyid thugs rab bzang bzang po'i phrin las can//dpal ldan chos rje rje btsun dam pa'i zhabs//zhabs
zung gus pas bsten pa'i slob ma kun//kun nas yangs pa'i mkhyen brtses rjes bzung la//la la min par dus rnams thams cad du//du mas bsngags pa'i khri la 'khod gyur
cig//bcu phrag lo la gtsug rgyan chu gter du//zhabs rdul padmo'i phreng ba nyer blangs nas//

gang gsungs bdud rtsis bcu gsum lor 'tsho ba//mchog ldan dad pa'i rgya mtshor tshul 'di shar//mangga laM//bha wantu// //2thun mong ma yin pa gsang ba'i rnam par thar pa'o//rje
btsun thams cad mkhyen pa nyid kyi zhabs la gus pas phyag 'tshal lo//don gnyis pa gsang ba'i rnam par thar pa la/ 2.1nges pa'i don du sangs rgyas pa'i tshul/ 2.2gnas
skabs mkhas grub kyi tshul bzung nas bstan pa la bya ba mdzad pa'i tshul/ 2.3drang don du dge ba'i bshes gnyen du tshul bzung nas sprul pas 'gro don phyogs med du mdzad pa'i
tshul lo//2.1nges pa'i don du sangs rgyas pa'i tshul/dang po ni/ rje btsun dam pa rgya gar ni ma byon pa'i sangs rgyas gnyis pa seng ge'i sgra zhes yongs su grags pa
de nyid yin par de nyid kyi rnam par thar pa las 'byung zhing/ dga' ldan gyi gnas na skye ba gcig gi thogs pa'i byang chub sems dpa'i tshul bzung nas/ rje btsun ma pham pa'i
rgyal tshab tu dbang bskur bar 'gyur ro zhes kyang 'byung ngo//rje dus gsum mkhyen pa las yang lung bstan de ltar 'byung mod/ de gnyis thugs rgyud gcig pa la 'gal ba
med do//kho bo cag gi rje btsun dam pa 'di nyid kyang rje dus gsum mkhyen pa'i thugs kyi sprul pa yin par grags so//2.2gnas skabs mkhas grub kyi tshul bzung nas bstan pa
la bya ba mdzad pa'i tshul/gnyis pa la/ 2.2.1mkhas pa'i go 'phang brnyes pa'i tshul dang/ 2.2.2grub pa'i sa brnyes pa'i tshul lo//2.2.1mkhas pa'i go 'phang brnyes pa'i tshul/dang
po ni/ rje btsun dam pa rgya gar gyi 'dzam bu'i gling 'dir mi'i skye ba bdun bar ma chad par bzhes pa'i tha ma la/ bram ze'i rigs shig tu 'khrungs te/ de'i ming
la smra ba'i seng ge dang/ mi pham mgon po dang/ las kyi rdo rje ces bya ba gsum btags so//de dus re zhig gi tshe shrI nA lenTA'i gtsug lag khang chen po bhi kA ma la shI
la zhes yongs su grags pa der/ dharma shI la dang/

slob dpon kA ma la ra tri ta zhes bya ba gnyis kyi drung du/ rab tu byung ba mdzad pa'i mtshan ni/ kA ma la shi la zhes btags so//de nas rims gyis rig pa'i gnas lnga la mkhas
pa'i paNDi ta chen por gyur te/ 'phags yul du bstan pa la bya ba mang du mdzad/ bsam yas kyi rgyal po'i dus su bod du byon/ rgya nag mkhan po'i chos lugs sun phyung/ phar
phyin theg pa'i bstan bcos mang du brtsams/ dus der slob dpon des gsang sngags kyi chos ma bstan/ de dang dus mtshungs pa rma A tsarya rin chen mchog ces bya ba/ slob
dpon de dang lta ba dang sgom pa'i gnad gcig par smra zhing/ sngags kyi lam la brten nas gdul bya gzhan mang po smin par mdzad cing/ gsang sngags kyi bstan bcos mang du
mdzad pa zhig yod pa de yang slob dpon 'di dang rgyud cig par nges shing/ bsam yas su mya ngan las 'das pa'i tshul bstan par grags kyang/ mtshan nyid pa ma yin te/ dper na
rje btsun dam pa sangs rgyas ding rirring mya ngan las 'das pa'i tshul bstan kyang/ sku lus de nyid spangs pa ma yin par de nyid kyi rnam par thar pa las 'byung ba bzhin
no//2.2.2grub pa'i sa brnyes pa'i tshul/gnyis pa grub pa'i sa brnyes pa'i tshul ni/ bram ze chen po sa ra ha dang/ 'phags pa klu sgrub dang/ rgyal po intra bhu ti dang/
Arya de ba gnyis dang/ slob dpon padma 'byung gnas dang/ mthu stobs kyi dbang phyug bIrwa pa la sogs pa grub chen gyi bla ma lnga bcu rtsa lnga tsam la brten nas dbang dang
gdams pa mang du gsan/ rig pa 'dzin pa'i sa brnyes/ sa bcu pa'i ye shes mngon du byas pa yin te/ dam pa kun dgas/ rje btsun la yon tan ci mnga'

ces zhus pas/ lo ke shwa ra dang grogs po byas/ byams pa mgon po la bgro gleng btang/ zhes gsungs pas sa bcu par zhal gyis bzhes pa yin no//de ltar grub pa brnyes pa'i skyes
bu chen po des/ bod du lan gsum byon pa'i tshe/ mkhas pa paNDi ta'i tshul ma bzung bar grub pa brnyes pa'i rnal 'byor gyi dbang phyug chen po'i tshul bzung nas/ dam pa'i
chos ni sdug bsngal rab tu zhi bar byed zhes bya ba/ zhes yongs su grags pa yum shes rab kyi pha rol du phyin pa'i lta sgom spyod 'bras kyi rnam bzhag rgyas par gsungs
so//2.3drang don du dge ba'i bshes gnyen du tshul bzung nas sprul pas 'gro don phyogs med du mdzad pa'i tshul/gsum pa ni/ 2.3.1bdag nyid chen po 'di kA ma la shI la'i skye
ba ji ltar yin pa'i tshul/ 2.3.2rje btsun dam pa rgya gar gyi thugs kyi sprul pa ji ltar yin pa'i tshul lo//2.3.1bdag nyid chen po 'di kA ma la shI la'i skye ba ji ltar
yin pa'i tshul/dang po ni/ rje btsun 'dis/ bsam yas su kA ma la shI la'i chos khri mjal du byon pa na/ sngon chos khri'i steng du chos gsungs pa snyam byed/ dbu ma snang
ba dang/ sgom rim thog mtha' bar gsum gyi gzhung gzigs pa tsam gyis thugs la chud/ snang ba nas 'byung ba'i slob dpon zla ba grags pa 'gog pa'i rigs pa de 'thad par gzigs
nas/ zla ba la 'gog pa ltar mdzad pa'i rigs pa mang du gsung/ bdag nyid chen po 'dis mdzad pa'i gsung rab rnams kyi nang nas/ sgom rim gyi TI ka gsum po de khyad par du
'phags shing rnam pa gsal/ byang chub sems dpa' zhi ba'i tsho ni mkhan po rnam snang mdzad bzang po dang don gcig yin no ces gsung zhing thugs shin du dad/ yang bdag nyid
chen po 'dis snar thang du bcom ldan ral gri'i chos khri la mjal du byon pa na/ chos khri'i steng nas sngar rje nyid kyis chos gsung myong ba dang/

slob ma rnams gral la 'khod pa'i sa cha'i rims pa thugs nyams la gsal bar shar/ de'i phyir nyin snar thang gi sde dang gong mnyam pa yin zer ba'i bcom ral gyi phyag dpe stong
phrag nyi shu lnga pa'i rgya dpe po ti gnyis yod pa de dang/ mchims nam mkha' grags kyi thugs dam gnas brtan bcu drug gi bris sku byin rlabs can de yang rang shugs kyis
phyag tu babs so//slob dpon rigs pa'i ral gri 'di yang mkhas pa'i dbang po kA ma la shi la dang rgyud gcig pa'i gtam du ma snang ste/ zhib tu gzhan las btsal bar bya'o//kho
bo cag gi bdag nyid chen po 'di dang/ bcom ldan pa ni grub pa'i mtha' dang/ rtsom pa'i babs gcig tu snang zhing/ rten 'brel sgyu mar thugs su chud pa'i rnal 'byor la
mnyam rjes mi mnga' zhing/ 'jig rten chos brgyad kyi 'khrul pa thams cad rang sar zhig pa'i tshul la ches shin tu mtshungs pa'i ngo mtshar can gyi gtam du ma zhig snang
ngo//2.3.2rje btsun dam pa rgya gar gyi thugs kyi sprul pa ji ltar yin pa'i tshul/gnyis pa ni/ kho bo cag gi bdag nyid chen po 'di la/ rje btsun dam pa rgya gar gyi mdzad
pa phrin las thams cad mnga' ba yin te/ spyir yum shes rab kyi pha rol du phyin pa'i chos lugs la mkhas shing dbang 'byor/ khyad par sher phyin bka' babs drug gi nyams su
len pa'i lam rim gyi bstan bcos chen po mdzad/ sngon rje btsun dam pa rgya gar gyi 'phan yul rgyal gyi lung par lo gsum bzhugs/ yon bdag zhig gis yum rgyas pa la rab gnas
zhus pas/ kho cung zad yid ma ches pa'i tshe yum gyi shog bu thams cad nam mkha' la rlung gis spyan 'dren du bcug/ de'i tshe nam mkha'i dbyings shin du mtho ba na gdugs

phub pa bzhin du gyur te/ de la dam pas me tog 'thor bas me tog gi dra ba dang/ dra ba phyed pa'i tshul gyis 'phyang bar gyur to//slar yang glegs shing gi steng du go rims
ma 'khrugs par babs pa zhig yod pa de la/ yum dga' ldan ma zhes nyi ma ltar grags so//dus phyis kho bo cag gi bdag nyid chen po 'dis rgyal lug lha sa?lhas gser gyi lha khang
gi byams chen gyi drung du/ yum dga' ldan ma spyan drangs nas mtshan mo sgron me'i 'od kyis gzigs rtog mdzad pa'i tshe/ sngon dam pa rgya gar gyis yum gyi rab tu gnas
pa ji ltar mdzad snyam du dgongs pa de'i tshe/ nam mkha' la sgra grags pa ni/gang gis stong dang rten 'byung ngag?dag //dbu ma'i lam du don cig par//gsung mchog mtshungs
pa med pa yi//thub dbang de la phyag 'tshal lo//zhes brjod nas me tog 'thor ba yin zhes pa'i sgra grags par rje nyid las rgyal pa ha ri sim has thos nas bshad do//yang bdag
nyid chen po thang sag na bzhugs pa'i tshe/ lha rtse'i brag ces pa rje btsun dam pa rgya gar gyi sgrub gnas der dbu ma snying po'i don la thugs bsam mdzad pa'i tshe/
tho rangs shig gi dus su/snying po'i don la snying po med//snying po med pa snying po yin//snying po 'dod na ding ri na//sdug bsngal zhi bar byed pa yod//zhes bya ba'i sgra
gsan/ de la brten nas phyis ding rir zhi byed gsan pa la byon pa yin pa'i lo rgyus ni/ rje nyid kyis zhi byed kyi skor rnams rgyas par gsungs pa'i slob ma rtogs ldan gyi
thul ba zhes bya ba dang/ bla ma chos skyongskyeng rgya mtsho gnyis 'thun par gsung ngo//yang bdag nyid chen po 'di'i mtshan la/ dam pa'i mtshan dang 'thun par smra

ba'i seng ge zhes grags/ sngon kA ma la shi la'i mkhan po dharmA shI la ces bya ba nA lenTA'i phyogs kyi sgo bzhi ka'i bsrung ma mdzad nas/ phyogs bzhi'i mu stegs rnams pham
par byas pa de/ rin po che sangs rgyas dpal yin pa'i lo rgyus ni rje nyid kyis gsung ngo//yang rje btsun dam pa rgya gar ni/ rje btsun byams pa la chos dngos su gsan/ rten
'brel sna tshogs la mnga' brnyes/ gang la gang phan gyi sngags byin gyis brlabs pa'i nus pa dang ldan/ chu bo chen po la mi 'bying bar gshegs/ rdo la zhabs kyi rjes 'jog/
khyi la sogs pa sems can gtum po 'ga' zhig lan cig gsad nas phyis gsos pa la sogs pa'i phrin las mdzad pa de bzhin du/ kho bo cag gi rje btsun dam pa 'dis kyang/ chos
khri'i steng nas chos mtshams chen mo mdzad pa'i nyin/ chos khri'i steng thams cad kyi nam mkha' la rje btsun byams pa'i zhal mngon sum du mthong/ phyag ring po brkyang
nas byung zhes slob dpon nam mkha' dpal ldan la gsungs pa dang/ yang khong gis rje btsun gyi phyag brten nas chos khrir chos gsungs pa la thegs kyin yod pa'i tshe/ sangs
rgyas la byang sems kyis bskor ba mang po mthong gsung/ de rnams gang dang gang lags zhu dgos bas ma yod pa la cung zad zhu ma nus pa'i bar der/ phyag 'bul ba mang po byung
nas rjed do ces zer ba dang/ yang nA lenTA'i gzim khang gi zhol khyams chen mo'i logs bris la phyag nas mdzad pa'i nyin/ zhal nas mi g.yo ba la mi g.yo ba song ngo//
gur mgon la gur mgon song ngo zhes gsung/ de'i nyin ku re mdzad pa yin par go yang/ dus phyis ding sang

gi bar du yang/ lha de gnyis kyi sku bkrag dang gzi mdangs shin du che/ rdul mi chags/ ngo skal gyi mar me phul ba'i tshe 'dzin gyin snang ba ni mngon sum gyis grub po//yang
rong ngur mig na bzhugs pa'i tshe/ mchod rten chen po zhig gi nang na de dus kyi mi su la yang rgyus med par rje btsun byams pa'i sku gcig la chu'i thigs pas 'o brgyal
gyin yod par gzigs nas/ zhig gsos mdzad pas mngon shes mang bar kun la grags pa dang/ yang gsang phu'i nang gi mi g.yo phug pa dang/ 'jam dbyangs phug par re mos kyi bzhugs
pa'i tshe/ lhag pa'i lha de gnyis kyi zhal mthong zhing thugs rgyud la thim pa'i snang ba byung ba yin zhes bu slob kun la grags pa dang/ kho bos kyang mkhan chen rin
po ches ni lhag pa'i lha mang po'i zhal gzigs 'dug/ chos rje'i zhal snga nas kyang gzigs lags sam ces zhus pas/ skye med kyi don rtogs na lhag pa'i lhas zhal ston pa yin/
de'i tshe na lha la mang nyung med/ bzang ngan ni rang re'i rtogs pa mtho ba tsam gyi lha bzang du 'gro ba yin/ rang re la stong nyid kyi lta ba med na lha mthong yang bzang
po yin pa'i nges pa med ces gsung ngo//yang nA len drAr tho rangs kyi dus zhig tu kha che paN chen dngos su byon nas/ bde mchog dkar po'i byin rlabs dang tshe bsgrub
gnang/ mgon po klu sgrub kyis mdzad pa'i byang chub sems 'grel kyi glegs bam dbu thog tu bzhag nas byin gyis brlabs so zhes thugs kyi sras dam par gyur pa slob dpon nam
mkha' dpal ldan la gsungs so//rten 'brel la dbang 'byor pa'i tshul ni/ bu dang nor med pa rnams la khyod la bu skye bar gyur cig/ nor phyug po 'ongs

par shog cig ces gsung zhing/ nges kyang de la mos gus byas na de kho na 'byung bar mngon sum gyis grub pa'i lo rgyus mang po dang/ dug nad byung ba rnams la dug sos par gyur
cig ces pa'i tshig rjen pa de nyid lan bdun chu la btab nas byin pas dug nad las grol ba mang po dang/ de bzhin du mig dang/ so dang/ lag pa la sogs pa gang na ba la de
med par gyur cig ces gsung nas bsrung skud btags pas de ma thag tu nad las grol bar mthong ngo//dper mtshon na mus pa'i dge slong blo rin zhes pa mos gus can zhig gis byin
rlabs zhus pas thugs spro bzhengs pa ltar mdzad de/ phyag 'khar gyis ro stod la lan gsum brabs byung pas/ 'khrugs kyi nad gzhi chen po lo du ma'i bar du na ba zhig yod
pa de las grol lo zhes khong rang gsung ba dang/ shel grong pa'i dpon po rdo ra zhes pas na bza' phul nas/ bu 'byung ba'i bden tshig zhus pas de kho na ltar byung ba dang/
nA lentrAr chos gsung ba'i bzhugs gdan gyi steng du/ rgyun du sdod pa'i khyi gu gcig yod pa de la dus gcig gi tshe/ thugs spro bzhengs nas phyag gis bsnun pas/ chos ma
grol gyi bar du shi/ bzhugs gdan la bzhengs la khad pa'i tshe/ phu phu zer ba gsum dang/ zhal gyi mchil ma gcig btab pas kho yang langs nas song ba sogs brjod kyis mi lang
ngo//yang dgung lo bdun cu don lnga pa la/ shel grong gi gtsug lag khang du mig mkhan dka' bzhi pas gser gyi thur mas spyan phye ba'i tshe/ mnyam gzhag thun gcig la mnyam
par bzhag pas/ gzhan gyis phyag nas 'dzin dgos pa la sogs pa'i brel ba gang yang ma byung zhing/ mig mkhan gyis thur ma hril gyis bsgril ba'i tshe/ sngon

mthong ma myong ba'i 'jig rten gyi khams mang po mthong gin snang ngo zhes gsung ba dang/ lha pa'i sbu ba gdong gi ko ba la gshegs pa'i tshe/ go mkhan na re ko ba byin gin
'dug pas thams cad kyis gling po gyis shig ces zer ba la rje nyid kyis skyil krung mdzad mnyam par bzhag pas/ ko ba chu mtshams nas mtho yer gyis byung ba dang/ dpon slob
rnams gtsang du chos bar la thegs pa'i tshe/ ya 'brog gi mtsho 'gram du rje nyid ni mnyam gzhag la 'byams/ chibs mdzo'i sna nas khrid mkhan med pa'i dus zhig gi tshe/ chibs
mdzo dang bcas pa mtsho nang du shor/ mdzo ni rkyal byed kyin 'dug/ rje nyid ni chu'i steng na ling ling ba ma gtogs bying ba'i rnam pa cung zad kyang med/ de'i tshe
rje nyid kyi dbon po blo gros kyis spyan 'dren thub/ na bza' bangs pa tsam yang med pa thams cad kyi 'thun snang du grub pa dang/ yar lungs su grong pa cig gi nang du/ dpon
slob rnams gdugs tshod la spyan drangs pa'i tshe/ skas kyi steng nas zhabs g.yas pa thog mthil du bzhag dgos rgyu yin pa la/ g.yon phyogs na 'jag thog srab la rgya che
ba/ khyim bya tsam yang mi theg pa cig yod pa de'i steng na goms pa bcu tsam cig tsheg di ri ri thegs bzhud/ der gzhan dag rnams rtab rtab por gyur nas/ de la thegs pa med
do// ces zhus pas/ slar yang tshur la tsheg di ri ri phebs nas/ sngar gyi skas gyi steng nas g.yas phyogs la thegs so//yang yar lungs su che sa dgon gsar bas gsol ja zhus
pa'i karma gan dkar la tshems gsum gyi rjes dod pa dang/ nA lentrAr rgyun du gsol dkar mdzad pa'i karma gan dkar cig la zhal gyi mchus

ji tsam reg pa'i rgya khyon dang mnyampnyam pa 'ja' tshon gyi ri mo gsal bar dod pa dang/ yang rgyun ma'i bzhugs gdan de las bzhengs pa'i tshe rtag tu phyag gis 'ju ba'i ka
ba cig bzhugs gdan gyi g.yas zur yod pa de la/ phyag g.yas pa'i sor mo bzhi'i rjes gsal bar dod pa rnams so//de dag ni rang gi mngon sum gyis grub pa dang/ slob dpon mkhas
pa'i dbang po rje nyid kyi zhabs rdul yun ring du bsten pa'i skyes bu dam pa rnams kyi gsung las thos pa dang/ gzhan yang yid ches pa'i mched po dam par gyur pa rje nyid
kyi nye gnas chen mo slob dpon nam mkha' dpal ldan pa'i gsung las thos pa rnams kyang phyogs gcig tu bsgrigs te gsal bar bris pa yin no//mgon khyod nges par yang dag rdzogs
sangs rgyas//la lar dag pa'i sar bzhugs sems dpa'i tshul//gzhan du so skye'i slob dpon mkhas pa'i skur//ston mdzad dge ba'i bshes khyod phyag gi gnas//shing rta'i srol
'byed padma'i ngang tshul nyid//grub pa'i sar bzhugs rje btsun rgya gar dang//'chad rtsod rtsom mkhas kun mkhyen rong po'i zhabs//tha dad gsum min thugs rgyud gcig pa'i
sku//sngon tshe sprul pa'i lo tsa rin chen mchog//bar du bcom ldan rigs pa'i ral gri'i zhabs//tha mar smra ba'i seng ge rong ston rje//so sor snang yang gsung rgyun gcig
pa'i sku//bcu phrag brgyad dang gsum gyi lor bzhugs nas//mtshan nyid theg pa'i gzhung tshan drug cu dang//dbang dang gdams pa rgyud chen bshad pas//bstan pa'i 'dzin khyod
gangs can mkhas pa'i gtso//bu slob bstan pa'i ka chen rnam pa bzhi//

gangs can mdzes pa'i rgyan brgyad mchog rnam gnyis//thugs kyi bu chen rnam pa bcubcwa brgyad kyis//bstan pa 'degs khyod rgyal ba gnyis pa yin//lha min gyis sbyar log pa'i gzhung
lugs kun//yang dag lung dang rigs pa'i dpung tshog bzhis//mi mngon rgya mtsho'i dbyings su rab bcings nas//rgyal sa 'dzin khyod bstan pa'i brgya byin yin//rig pa'i
gnas lnga mkhas par rab mkhyen nas//gzhung lugs bzhi bcu'i rnam bshad rgyas pa sogs//phyed bcas sum brgya'i rtsom gyi phreng ba yis//dbyangs can mgrin par byas khyod paNDi
ta//bstan pa'i gzhi ma chos sde 'o ma'i mtshor//zhabs zung ngang pa'i ded dpon gnas bzhin du//sa skyong ral pa'i stegs la ngang bso ba'i//mgon khyod gangs can bod kyi rgyal
po yin//lus phyed sprin gyi gseb nas rab phyung ba'i//lha bu rnams kyis mchod phreng gis bsu nas//brgya byin gzhu yi shing rta la zhon te//lha yul du gshegs byams pa'i
rgyal tshab yin//zhes bya ba'i tshigs su bcad pa 'dis ni thams cad kyi don bsdus pa yin no//gzhan la rab zhen zhen blta'i dri ma can//rang nyid rab rlom rlom pas cher
khengs dag//rnam thar 'di la la mor mi 'jug kyang//mgon de'i slob ma ma lus yi rangs 'gyur//zhes phyi nang gis chos thams cad sgyu mar thugs su chud pas dngos 'dzin gyi 'khrul
pa gting nas zhig pa 'jig rten chos brgyad kyi mdud pa rang sar grol ba/ 'chad rtsod rtsom gsum gyi pha rol du son pas/ bde bar gshegs pa'i ring lugs pa chen po// thams
cad mkhyen pa'i bshes gnyen/ shar rgyal mo rong pa shAkya rgyal mtshan dpal bzang po'i zhal snga nas kyi rnam par thar pa/ ngo mtshar dad pa'i rol mtsho zhes bya ba
'di ni/

lo bcu gsum gyi bar du rje btsun dam pa de nyid kyi zhabs rdul spyi bor blangs pas/ gzhan gyis 'phrog par mi nus pa'i dad pa rgya mtsho'i dbus na gnas pa/ yul dbus kyi dbu
ru byang phyogs kyi rgyud du byung ba'i thos pa 'dzin pa/ dpal shAkya mchog ldan dri med legs pa'i blos/ rgyal ba ces pa'i shing pho rta'i lo/ smin drug gi nya gang ba'i
yar ngo'i tshes bcu la mnga' ris smad kyi sa'i thig le/ thub bstan dar rgyas gling gi gtsug lag khang chen por legs par grub pa'i yi ge pa ni/ rkong ston mgon po rgyal mtshan
no//'di yang sa skyong bkra shis mgon//mched dang bcas pa'i 'byor pa yi//yongs 'du'i dpag bsam shing gi ni//grib bsil yid 'ongs la 'khod nas//'chad rtsod rtsom pa'i
zla dkar gyi//rdo len khri la 'dug bzhin du//rnam thar dad pa'i rol mtsho yi//bka' bsdu gsum pa 'di byas so//mangga laM/ bha wantu/ shubhaM// //

